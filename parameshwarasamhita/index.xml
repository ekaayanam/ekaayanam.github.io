<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;पारमेश्वरसंहिता on एकायनसङ्ग्रहः</title>
    <link>https://ekaayanam.github.io/parameshwarasamhita/</link>
    <description>Recent content in &#43;पारमेश्वरसंहिता on एकायनसङ्ग्रहः</description>
    <generator>Hugo -- gohugo.io</generator>
    <language>en-us</language><atom:link href="https://ekaayanam.github.io/parameshwarasamhita/index.xml" rel="self" type="application/rss+xml" />
    <item>
      <title>सप्तमोऽध्यायः</title>
      <link>https://ekaayanam.github.io/parameshwarasamhita/PES7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://ekaayanam.github.io/parameshwarasamhita/PES7/</guid>
      <description>सप्तमोऽध्यायः न्यस्त्वास्त्रमासने यायादनलालयमर्घ्यभृत्।
द्वारयागं पूर्ववद्‌द्वारयागं तु कृत्वा संप्रविशेत्ततः ।। 1 ।। तत्र पूर्वोक्तविधिना उपविश्य समाहितः।
कुण्डस्य आवश्यकता नाकुण्डहवनं यस्मात् सिद्धिकृन्मन्त्रयाजिनाम् ।। 2 ।। तस्मात् कुण्डं सदा कार्यं सौत्रं वा जङ्गमं स्थिरम्। भगवद्वह्निशक्तेर्वै ज्वालाद्या प्रकृतिः परा ।। 3 ।। अपरा प्रकृतिर्धिष्ण्या नानाकारा यथानलाः। अत एताग्निरूपा वै कुण्डा हवनकर्मणि ।। 4 ।। चतुरश्रादिभेदोत्थाः काम्यानां कर्मणां द्विज!। सद्रत्नमालाश्रीवत्समकुटाङ्गदलक्षणाः ।। 5 ।। शङ्खचक्रगदापद्मशार्ङ्गनानाशरोपमाः। परश्वथं तथा सीरसदृशाः सर्वसिद्धिदाः ।। 6 ।। वज्राद्यस्त्रचयाकारा भृङ्गारकरकोपमाः। सर्वे सपीठा विहिताश्चतुस्त्रिद्व्येकमेखलाः ।। 7 ।। चक्रपद्मगदाशङ्खसमस्तव्यस्तलाञ्छिताः। ततोष्ठयोनिनिर्वाहैः स्वैरङ्गै रुचिरैर्युताः ।। 8 ।। आद्वादशाङ्गुलात् कुण्डाः करान्ता ये त्रयोदश। सर्वाकृतिधराश्चैव जङ्गमा मेखलोज्झिताः ।। 9 ।। अनुकल्पे तु विहिता भक्तानां मन्त्रतर्पणे। एक(स्य)द्विहस्तपर्यन्ता यथालक्षणलक्षिताः ।। 10 ।। भूमावुल्लिख्य संपूर्य धान्यैर्बीजैर्मृदा तु वा। सामग्रीविरहाच्चापि शश्वत्कर्मसमाप्तये ।। 11 ।। अनुकल्पानुकल्पे तु नित्यमेवाविरोधकृत्। प्राजापत्ये दैशिकीये शैष्येऽर्धकरसम्मिते ।। 12 ।। क्षेत्रे क्रमान्नयेद्वृद्धिं तावदेकैकमङ्गुलम्। यावदष्टकरं क्षेत्रं धिष्ण्यार्थमुपजायते ।। 13 ।। एवं स्यान्मानभेदेन एकाशीत्यधिकं शतम्। एवं कृते शुभे कुण्डे अग्निकार्यं समाचरेत् ।। 14 ।। चुल्ल्यां वा मल्लके वापि होमं कुर्याद्यथाविधि। शतार्धसंख्या होमे च कुण्डं स्याद्द्वादशाङ्गुलम् ।। 15 ।। होमे साष्टशते चैव मुष्ट्यरत्निसमं भवेत्। होमे सार्धशते चैव सारत्निः सकनिष्ठिका ।। 16 ।। हस्तं सहस्रहोमे तु अयुताख्ये द्विहस्तकम्। लक्षहोमे चतुर्हस्तं कोटिहोमेऽष्टहस्तकम् ।। 17 ।। एवं सुलक्षणं कुण्‍डं विभवानुगुणं शुभम्। सुधाद्यैर्वर्णकैः शुद्धैर्भूषयित्वोपलिप्य च ।। 18 ।। सुगन्धैश्चन्दनाद्यैश्च पञ्चगव्यपुरस्सरैः। कुण्डस्यारम्भकाले तु संस्कारा न कृता यदि ।। 19 ।। निष्पन्नस्य च ते सर्वे विधेयाश्च क्रमेण तु। ताडयेदस्त्रमन्त्रेण पुष्पैर्दक्षिणपाणिना ।। 20 ।। खननं तीक्ष्णशस्त्रेण देशिकश्चास्त्रविद्यया। गृहीत्वा चैकदेशात्तु कुण्डमध्यात्तु मृत्कणम् ।। 21 ।। अङ्गुष्ठानामिकाम्यां तु हृदयेन समुद्धरेत्। अस्त्रेणैव समीकृत्य न स्यान्निम्नोन्नतं यथा ।। 22 ।। सेचयेत् कवचेनैव कुट्टयेत्तदनन्तरम्। लेपयेद्गन्धतोयेन अस्त्रेण परिशोधयेत् ।। 23 ।। अस्त्रजप्तैः कुशाकाण्डैस्तीक्ष्णलाङ्गलवर्जितैः। अस्त्राभिमन्त्रितेनैव दर्भकाण्डद्वयेन तु ।। 24 ।। तन्मध्ये च कुशाग्रेण प्राग्भागमवलम्ब्य च। आरभ्य दक्षिणाशाया लिखेद्रेखामुदग्गताम् ।। 25 ।। विलिख्यार्गलरेखां प्राक् काष्ठा वैषुवती च सा। तस्यामुपरि संलिख्य रेखाणां त्रितयं स्फुटम्।। 26 ।। प्रागग्रं दक्षिणाशादि ह्युदीच्यन्तं च सान्तरम्। उत्तराशावधिर्यावद्दद्याद्रेखात्रयं तु वा।। 27 ।। प्रत्यग्भागात् समारभ्य नयेत् पूर्वमुखं तु तत्। तन्मध्ये त्रितयं चाऽन्य(वाथ)द्रेखाणामुत्तरामुखम् ।। 28 ।। प्रत्यग्भागात् समारभ्य मद्यैका पिङ्गलाभिधा। दक्षिणोत्तरयोर्द्वे तु सुषुम्नोडाधिदैवते ।। 29 ।। नीत्वा शुद्धिमथास्त्रेण, क्षालयेच्छिरसाम्बुना। संशोष्य कवचेनैव नेत्रेणाथावलोक्य च ।। 30 ।। विलिप्योद्धृष्य चास्त्रेण प्रपूज्य हृदयेन तु। दर्भकाण्डद्वयेनाथ मद्ये मद्येऽन्तरीकृते ।। 31 ।। वर्मणा क्षालनाद्येन चतुप्पथधिया पुनः। नीत्वा व्यक्तिं यथावच्च हृन्मन्त्रेण महामते!</description>
    </item>
    
  </channel>
</rss>
