<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;वैहायसीसंहिता on एकायनसङ्ग्रहः</title>
    <link>https://ekaayanam.github.io/vaihayasisamhita/</link>
    <description>Recent content in &#43;वैहायसीसंहिता on एकायनसङ्ग्रहः</description>
    <generator>Hugo -- gohugo.io</generator>
    <language>en-us</language><atom:link href="https://ekaayanam.github.io/vaihayasisamhita/index.xml" rel="self" type="application/rss+xml" />
    <item>
      <title>पञ्चमोऽवतारः</title>
      <link>https://ekaayanam.github.io/vaihayasisamhita/VAI5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://ekaayanam.github.io/vaihayasisamhita/VAI5/</guid>
      <description>(अग्निकार्यनिरूपणम्) अग्निकार्य प्रवक्ष्यामि वैदिकैस्तान्त्रिकैस्तथा। वैदिकैस्तान्त्रिकैश्चैव मित्रैः कर्तव्यमादरात् ।। १ ।। हृद्यागं भगवद्यागं जपयागं विधाय वै। भक्तितः पूजयेद्देवं पुनधूपानुलेपनैः ।। २ ।। पश्चात् सन्तर्पयेद्देवं विष्णुं श्रीयज्ञपूरुषम्। नित्यो नैमित्तिकः काम्यः त्रिधा यज्ञो विधीयते ।। ३ ।। यागः स्तोमो महायागो हरियागश्च सुव्रताः । अध्वरः सत्ररूपश्च विहिताः वैदिकैः शुभाः ।। ४ ।। दीक्षार्थमुत्सवार्थं च प्रतिष्ठाविधिसिद्धये । वास्तुसिद्धयै च भूदेवाः नैके यागा निरूपिताः।। ५ ।। दैनन्दिनमहं वक्ष्ये सर्वपापप्रणाशकम्। वसन्ते ब्राह्मणो ह्यग्निमादधीत विधानतः।। ६ ।। जातपुत्रः कृष्णकेशः वैष्णवो गृह्यसूत्रवत्। ग्रीष्मेषु क्षत्रियो दीक्षामग्निकार्यस्य सिद्धये ।। ७ वैश्यस्तु शारदे वह्निं गृह्णीयात् परमार्थकृत् । हेमन्ते शूद्रयोनिस्तु जपन्नष्टाक्षरं शुभम्।। ८ ।। ।। देवगेहात्तु कौबेर्यां कुण्डं कुर्यात् सलक्षणम्। (कुण्डभेदाः) अन्यत्र देवगेहाद्वा भूमिभागे सुलक्षणे।। ९ ।। धूमनिर्गमनोपेतं मण्डपे च प्रपान्विते। चतुरश्रं पद्मरूपं वर्तुलं त्र्यश्रकं तथा।। १० ।। च षडश्रमर्धचन्द्रं वा कुण्डानि वर्णितान्यथ। त्रियश्रं शान्तिदं प्रोक्तं पर्जन्यार्धं च वर्तुलम्।। ११ ।। पञ्चमोऽवतारः 33 जयार्थं पद्मकं चैव चतुरश्रं विमुक्तये। अर्धचन्द्रं सकामं च षडश्रं पुष्टिदं तथा ।। १२ ।। नित्ययागे तु कर्तव्यं चतुरश्रं शुभावहम्। कुण्डाद्बहिर्विधातव्या अग्नयर्चा नैव कुत्रचित्।। १३ ।। असति कुण्डसंयोगे संकटे वा विदांवराः । स्थण्डिलेऽग्निः समाधेयः प्रत्यहं पूजनार्थिना।। १४ ।। प्रवासे वा विदेशे वा बिम्बपूजान्तर्गतं हि तत्। अग्निकृत्यं परिज्ञेयं नैव लोपस्तु कुत्रचित्।। १५ ।। (कुण्डस्थापनदिशाभेदाः) कुण्डस्थापनहेत्वर्थं दिग्देहं वर्णयाम्यथ। ईशानदिग्गते कुण्डं यजेत् नारायणं प्रभुम्।। १६ ।। सिद्धिं ददाति भौलोकी परमार्थं लौकिकाबहिः । उभयमिह समाप्नोति यजेदेकान्तभावतः।। १७ ।। वायव्ये दिशि कुण्डे तु पूर्वदिक्संस्थितो द्विजाः । अजातशत्रुत्वमाप्नोति लोके कीर्तिमनाविलाम्।। १८ ।। आग्नेयदिग्गते याजी तेजः प्राप्नोति भूधरः। निऋतौ मलिनाद्देव पूगाठवति निर्भयः।। १९ ।। जुहुयाद्वारुणे कुण्डे निरोधो ह्यपमृत्युतः। कौबेर्यां संस्थिते कुण्डे होमे धनं तु पुष्कलम्।। २० ।। याम्ये होमेऽथ कुण्डेऽस्मिन् स्वर्गमाप्नोति सत्वरम्। दिग्देहस्यानुसारेण द्रव्यभेदोऽपि वर्ण्यते।। २१ ।। (होमद्रव्यानुसारेण फलभेदनिरूपणम्) वासुदेवस्य मन्त्रेण कस्मिंश्चिदपि दिग्गते। कुण्डे केनापि द्रव्येण अकामो जुहुयाद्यदि।। २२ ।। श्रीपाञ्चरात्रवैहायसीसंहिता परमं पुरुषार्थ सः प्राप्नोति नात्र संशयः । अणकस्य प्रसूनैस्तु धनकामो युतं यजेत्।। २३ ।। यशःकामो हुनेल्लक्षं पुष्पैर्बकुलजैः शुभैः । हुनेत् कुमुदपुष्पेण पुत्रवात्सल्यभावतः ।। २४ ।। गोधूमैस्तु हुनेल्लक्षं पुष्टिं सम्पत्तिमिच्छतः । पङ्कजं बिल्वपत्रं वा पुष्पं च करवीरजम्।। २५ ।। विष्णुक्रान्त्या समायुक्तं सदा भद्रा च दूर्वका। एताभिश्च हुनेल्लक्षमेकैकेन पृथक् पृथक्।। २६ ।। या हि श्रीः सर्वलोकस्था तां पश्यति न संशयः । मल्लिकापुष्पहोमेन पुरक्षोभो निवर्तते।। २७ ।। जतिवसूनहोमेन सौभाग्यं लभते नरः । मेधावी पुष्पहोमेन याति पुष्टिं सुपुष्कलाम्।। २८ ।। कान्तप्रसूनहोमेन महोदयमवाप्स्यति। मधूकपुष्पहोमेन इष्टसिद्धिर्भविष्यति।। २९ ।। तुलसीपत्रहोमेन कीर्तिं याति न संशयः। इषुखण्डसमिद्धोमात् वाञ्छितं प्राप्स्यति ध्रुवम्।। ३० ।। गुडहोमेन भूदेवाः सर्वप्रियतरो भवेत्। लाजहोमेन लोकेषु राजवत् सुखमश्नुते।। ३१ ।। पृथुकेनैव लक्षं तु हुनेत् सम्पत्समृद्धये। सक्तुहोमेन सर्वेषां यशस्तावत् फलं शुभम्।। ३२ ।। परमं पदमाप्नोति वासुदेवैकसंश्रयात्। इन्द्रियाणां तु बाह्यानामाभ्यन्तराणां च सर्वशः।। ३३ ।। हेमोन श्रेयसां धाम्नि नारायणे परात्परे। सर्वं सर्वः समाप्नोति रहस्यं तद्धि तान्त्रिकम्।। ३४ ।। 34 35 पञ्चमोऽवतारः (कुण्डमाननिरूपणम्) कुण्डमानं प्रवक्ष्यामि भेद आहुतिसंख्यकात्। शतार्थसंख्यहोमे तु कुण्डं स्यात् द्वादशाङ्गुळम्।। ३५ ।। साष्टशते तथा होमे चतुर्विशाङ्गुळः स्मृतः । सार्धशतेऽथ होतव्येऽर्धहस्ते मानकं द्विजाः ।। ३६ ।। हस्तं सहस्रहोमे वै अयुताख्ये द्विहस्तकम्। लक्षहोमे चतुर्हस्तं कोटिहोमेऽष्टहस्तकम्।। ३७ ।। मेखलासंयुतो ज्ञेयो विस्तारः खातभूमितः । मेखलानां प्रमाणं तु वक्ष्यामि शास्त्रमानतः ।। ३८ ।। द्वादशाङ्गुळकुण्डस्य यवद्वादशसम्मितम्। विस्तारतुल्यमुच्छ्रायो मेखलानां तु संस्मृतः।। ३९ ।। मेखलात्रितयं कार्यं समानं मुनिसत्तमाः । पञ्चभागेन न्यूनं तु हस्तमानात्मके तथा।। ४० ।। द्विहस्तस्याथ कुण्डस्य मेखलाश्चतुरङ्गुळाः । चतुर्हस्तस्य कर्तव्याः सर्वाश्चैव षडङ्गुळाः।। ४१ ।। अष्टाङ्गुळिश्च कुण्डस्य ह्यष्टहस्तस्य कीर्तिताः। एतन्मानाधिक: कुण्डे विस्तारः परिकीर्तितः।। ४२ ।। अश्वत्थपत्रसदृशी मेखला परिसंस्थिता। नाभिः कार्याथ दिङ्मध्येऽन्तर्भागे शुभलक्षणा।। ४३ ।। ईषदुच्चा भवेत् सा वै मेखला परिसंस्थिता । सकामं वाथ निष्कामं फलं कुण्डस्य भेदकम्।। ४४ ।। सकामे पश्चिमे भागे योनिः कुर्यात् शुभाकृतिः। मेखलामानतो विप्राः अष्टाङ्गुळं समीरिता।। ४५ ।। क्रमेण निम्ना प्रत्यक्स्था कुण्डस्याग्रे निवेशिता। अग्रे च योने लं स्यात् चतुरङ्गुळमायतम्।। ४६ ।। श्रीपाशरात्रवेहायसीसंहिता अकामे भगवत्प्राप्तौ चरमार्थफले सति। कुण्डस्त्वयोनिज: कार्य: तन्त्रे तद्धि प्रशस्यते।। ४७ ।। अप्रमाणेऽतिसन्ताप: मरणं छिन्नमेखले। मेखलारहिते शोकं जायते मुनिपुङ्गवाः।। ४८ ।। तस्मात् प्रमाणसहितं होमकुण्डं विधीयते। कुण्डस्यारम्भकाले तु संस्कारा न कृता यदि ।। ४९ ।। तन्त्रशास्त्रानुसारेण निष्पाद्यास्ते फलात्मकाः । अस्त्रमन्त्रेण सन्ताड्य पुष्पैर्दक्षिणपाणिना।। ५० ।। मृत्कणमेकदेशाञ्च गृह्णीयात् कुण्डमध्यतः । अङ्गुष्ठानामिकामध्ये उद्धरेत् हृदयेन तत्।। ५१ ।। समीकृत्यास्त्रमन्त्रेण निम्नोन्नतं विदारयेत्। सेचनं कवचेनाथ कुट्टनं लेपनं तथा।। ५२ ।। संशोध्यास्त्रेण चक्रेण समुल्लिखेत् प्रयत्नतः । प्रागग्रा पश्चिमे चान्तास्तिस्रो रेशा न्यसेत् ततः ।। ५३ ।। ब्रह्मा वैवस्वतः सोमो देवतास्तत्र कीर्तिताः। उदगग्रा यमान्ताश्च तिस्रो रेखास्तदन्यकाः।। ५४ ।। रुद्रो विष्णुश्च शक्रश्च देवास्तत्र समाहृताः । एवमुल्लिख्य कुण्डान्तः प्रोक्षणं कवचेन तु।। ५५ ।। कृत्वा छिन्नाग्रदभैस्तु अस्त्रमन्त्राभिमन्त्रितैः । प्रोक्षयेत् कुण्डभित्तिस्तु चतुर्दिक्षु तपोधनाः।। ५६ ।। नाभिं च मेखलां चैव योनिं संपूजयेत् ततः। अय॑विलेखनेधूपैरिष्ट्वा कुण्डं फलप्रदम्।। ५७ ।। आसनं कल्पयेत् तस्मिन् आधारशक्तिदैवतम्। वह्निमुत्पादयेत् तत्र सूर्यकान्तेन सत्तमाः ।। ५८ ।। 36 37 पञ्चमोऽवतारः अरणिकाष्ठपूर्वं वा श्रोत्रियागारतोऽथ वा। प्रशस्य: प्रथमो ज्ञेयः मध्यमो द्वितीयस्तथा।। ५९ ।। जघन्यस्तृतीयो वह्निः यथालाभं प्रकल्पयेत्। शरावे ताम्रपात्रे वा पावकं तु समानयेत्।। ६० ।। होतुरग्रे तु विन्यस्य संप्रोक्ष्य प्रणवेन तु। गन्धादिभिरथाभ्यर्च्य सम्भ्राम्यायतनं त्रिधा।। ६१ ।। योनिमार्गेण निक्षिप्य वह्निशक्तिमनुस्मरेत्। ऋतुस्रातां सकूर्चस्थां नारायणस्वरूपिणीम्।। ६२ ।। सर्वशक्तिभिरावृत्तां सर्वातिशयरूपिणीम्। (अग्निस्वरूपवर्णनम्) अग्निरूपं प्रवक्ष्यामि तत्र निबोधत द्विजाः।। ६३ ।। एकग्रीवं त्रिवक्त्रं च द्विनासिकषडक्षकम्। त्रिमेखलं त्रिपादं च सप्तजिह्वाभिरावृतम्।। ६४ ।। अजारूढं चतुःशृङ्गं जटामण्डलमण्डितम्। सव्यभागे चतुर्हस्तं त्रिहस्तमपसव्यके।। ६५ ।। सृक्स्रुवौ चाक्षमाला च शक्तिर्दक्षिणहस्तके। तोमरव्यजनं चैव घृतपात्रं तु वामके।। ६६ ।। दक्षिणा यस्य वामार्धे स्थिता चारुविलोचना। हिरण्या कनका रक्ता कृष्णा चैवाथ सुप्रभा।। ६७ ।। अतिरिक्ता बहुरूपा सप्तजिह्वाः प्रकीर्तिताः। । अग्निमन्त्रेण संपूज्य ध्यायेत् स्वहृदये महः।। ६८ ।। वरुद्धोधनार्थं तु त्रिपञ्चसप्त वा द्विजाः। समिधः हृदयं स्पृष्ट्वा दद्यादग्नौ ज्वलत्प्रभौ।। ६९ ।। पर्यग्निकरणं कृत्वा भ्रामयेत् सर्वदिक्षु तम्। परिस्तारं विधायाथ प्रागादौ मूलतो ततः।। ७० ।। श्रीपाश्चरात्रवैहायसीसंहिता प्रणीता पात्रयुग्मं तु तथेध्मयुगळं शुभम्। । स्रस्रवद्वितयं चैवमाज्यस्थाली च स्थापयेत्।। ७१ ।। परिधीन् विष्टराण्यत्र दद्यादर्चिष्मते तदा। लोकपालान् महेन्द्राद्यान् दिग्विदिक्संस्थितान् शुभान् ।। ७२ ।। अर्चयेद्गन्धपुष्पाद्यैः स्रुक्स्रुवौ शोधयेत् ततः । स्रुवो द्वादशधा शोध्यः स्रुक्संशोध्या द्विधैव तु।। ७३ ।। कुण्डस्थेनाग्निना ताप्यौ लक्षणमुच्यते तयोः । पालांशी वाथ खादिरीं स्रुचं वृक्षान्तरात्मिकाम्।। ७४ ।। कुर्यादाधारविश्रान्तं कमले लक्षणान्वितम्। क्रोडवस्त्रात्मकमग्रे कल्पयेन्मुखमण्डनम्।। ७५ ।। वितानं शङ्खवक्त्राद्वा मध्यमेंशे प्ल शोभनाकृतिः। सम्मितान् ।। ७६ ।। अनन्तकेसरप्रान्तैरावृतं कर्णिकाननम्। स्रुवं - लक्षणम्।। ७७ ।। द्यङ्गुळं - हस्तमानं - - सुवृत्तकम् - -भवेत् ।। ७८ ।। स्थं। यवमानोन्नतं शुभम्। शङ्खचक्रादिना चतुर्दिशम्।। ७९ ।। कूर्मपृष्ठे समं वापि चतुरस्रां सपीठिकाम्। होमकर्मणि निष्णातः स्रुवं कुर्याद्यथासुखम्।। ८० ।। संस्कारार्थं ततो वह्वेस्तेनं होमं समाचरेत्। नारायणाख्यशक्तेस्तु संस्कारा मातृभावतः ।। ८१ ।। गर्भन्यासं पुंसवनं ततः सीमन्तमेव च । निष्कामं जातकर्म च ततो वहिँ समुद्गतम्।। ८२ ।। 38 पञ्चमोऽवतारः संस्कुर्याद्विविधैः प्रोक्तैः संस्कारैर्मुनिसत्तमाः । नामधेयं तथा भोगाः प्राशनमुपनायनम्।। ८३ ।। अधिकारादिकान् कुर्यात् तन्त्रोक्तान् वाञ्छितप्रदान्। आज्यं मुख्यं हविज्ञेयं तं संस्कुर्याद्विधानतः ।। ८४ ।। अधिश्रयणमादौ तु संप्लवोत्प्लवनं तथा। उपाधिश्रयणं कार्य प्रसादीकरणं शुभम्।। ८५ ।। पवित्रीकरणं चैव ततो नीराजनं बुधाः । अवलोकामृतीकारौ कारणीयावनन्तरम्।। ८६ ।। हुतद्रव्यस्य चान्यस्य संस्कारान् कारयेत् तथा। सर्वसंस्कारसिद्ध्यर्थं ध्यायेनारायणं प्रभुम्।। ८७ ।। चतुर्भुजं चतुर्वक्त्रं शङ्खचक्रादिलाञ्छितम्। कुण्डमध्यस्थितं देवमुदयार्कसमप्रभम्।। ८८ ।। परानन्दं प्रकाशादिप्रदं त्रैलोक्यमोहनम्। संस्कृतस्यानलस्याथ पूजां कुर्याद्विधानतः।। ८९।। पुष्पधूपदधितिलैरक्षतैश्च क्रमात्ततः। अन्नैर्भक्ष्यफलोपेतैराज्येन वह्निमन्त्रतः।। ९० ।। देवं नारायणं स्मृत्वा तदन्तःस्थं प्रपूजयेत्। साकारं संस्मरेद्वहिं व्यापकं सर्वदिग्गतम्।। ९१ ।। सर्वतः करपादादिसर्वतोऽक्षिशिरोमुखम्। स्वप्रभाभिः समायुक्तं कदम्बकुसुमप्रभम्।। ९२ ।। कुण्डमापूरयन् सर्वं सर्वाकृत्या च सर्वतः। विततो व्यापकं दीप्तं होमं कुर्यात् समास्थितः।। ९३ ।। (होमद्रव्यप्रमाणानि) होमद्रव्यप्रमाणं तु प्रवक्ष्यामि फलाप्तये । प्ल तर्जन्यां बिन्दुरित्यभिधीयते।। ९४ ।। 39 श्रीपाञ्चरात्रवेहायसीसंहिता बिन्दुषट्कं तु कर्षार्थं तद्वयं कर्षकं भवेत्। कर्षद्वयं तु मुष्टिः स्यात् द्वितयं प्रसृतिर्भवेत् ।। ९५ ।। कुडुबं तवयं प्रोक्तं तद्दशं धारणं भवेत्। धारणान्यष्ट च फलं प्रस्थं विंशत्फलं भवेत्।। ९६ ।। वह्रिजिह्वाप्रभेदेन मानं द्रव्यं विभिद्यते। हिरण्या कनका चैव समिदा येन ह्यताम्।। ९७ ।। रक्तायां लाजमुष्टिस्तु कृष्णायां वै अपूपकम्। सुप्रभायां तिलं हुत्वा रिक्तायां सर्षपं हुनेत्।। ९८ ।। चरुं बहुरूपामध्ये ध्यायेत् विधानपूर्वकम्। पृथुकं स्थाणुकं सक्थु मुष्टिमात्रेण होमयेत्।। ९९ ।। प्रियॉ कोद्रवं चैव तिलवजुहुयात् तथा। एकत्रिंशद्विभागेन भित्वा तु पनसं हुनेत्।। १०० ।। तन्मात्रेण गुडं चैवमपूपं स्वप्रमाणतः । क्षीरानं कृसरानं च गुळानं शुक्तिमात्रतः।। १०१ ।। करेण जुहुयाद् द्रव्यं सुवेणाज्यं हुनेत्तथा। स्थाल्यामन्नं सुनिक्षिप्य हुनेञ्चैवं पुनः पुनः।। १०२ ।। एवं होमं प्रकुर्वीत द्रव्यं तत्तत्प्रमाणतः । चतुरङ्गुळसंस्रा च क्वचिच्छिन्ना घृताहुतिः।। १०३ ।। पूर्णाहुति हुनेन्नित्यं सर्पिषा च फलेन च । प्राङ्मुखे वोत्तरे संस्थः मन्त्रपूतेन होमयेत्।। १०४ ।। सहस्राधिकहोमस्य भवेत्तत्र मुनीश्वराः । ब्राह्मणा ऋत्विजः सौम्या: वैष्णवा होमकर्मणि।। १०५ ।। नियोज्याश्च सदाचाराः एकान्तिनस्तथास्तिकाः प्रतिलोमाः सदा वाः अन्यभक्ताश्च ब्राह्मणाः।। १०६ ।। । 40 41 पञ्चमोऽवतारः नास्तिकाश्च कदाचारा: विकला धनलोलुपाः । विक्रयिणश्च वेदानां यागदोषस्य हेतवः ।। १०७ ।। यागदोषेण सर्वेऽत्र दोषा भवन्ति सर्वधा। वसुदेवप्रसादत्वं न प्राप्नोति च याजकः ।। १०८ ।। तस्माल्लक्षणसम्पन्ना: योजनीया हि वैदिकाः । कोट्याहुतौ अष्टहस्तं लक्षहोमे च षट्करम्।। १०९ ।। अयुते च चतुर्हस्तं तथैवाष्टसहस्रके। द्विहस्तं पञ्चसाहस्रे हस्तं साहस्रहोमके।। ११० ।। रनिमात्रं शताहुत्यां मुष्टिमात्रं शतार्धके। बहुशुष्कन्धने वह्नौ होतव्यं कर्मसिद्धये।। १११ ।। अग्नेर्गन्धाश्च वर्णाश्च शब्दाश्चाकृतयस्तथा। विकाराश्च शिखाश्चैवं द्रष्टव्याः फलकामिभिः ।। ११२ ।। पद्मरागद्युतिः श्रेष्ठो लाक्षारक्तकसन्निभः । जया) हुतभुक् बालसूर्यप्रख्यस्तु शस्यते।। ११३ ।। इन्द्रकोपकवर्णाभः पावकः शोणकोऽथ वा। शक्रचापनिभः श्रेष्ठ: कुङ्कुमाभश्च सत्तमाः।। ११४ ।। भग्नराजोपलाभश्च स्पटिकाभस्तथा शुभः । अल्पतेजोऽल्परूपश्च विस्फुलिङ्गसमायुतः।। ११५ ।। वालाभ्रमविहीनश्च सधूमश्च हुताशनः । तत्र होमे भवेद्धानिः कर्मणो दुःखमाप्नुयात्।। ११६ ।। दुर्गन्धश्चावलीढश्च पीतः कृष्णः परित्यजेत्। । प्रत्यहं याजकेनात्र वैष्णवेन महात्मनाम्।। ११७ ।। पुंसूक्तेनाथ होतव्यः पञ्चविंशतिरूपतः। अष्टाक्षरेण मन्त्रेण सहस्रं जुहुयात् तथा।। ११८ ।। श्रीपाञ्चरात्रवेहायसीसंहिता एकोत्तरं शतं यद्वा यथेच्छं निश्चयात् सदा। पूर्णाहुतिं ततो दद्यात् संक्षेपात् तच्च कथ्यते।। ११९ ।। (पूर्णाहुतिनिरूपणम्) कर्महोमावसानेऽथ स्रुवमाज्येन पूरयेत्। होमद्रव्येण वा विप्राः घृताक्तेन सुगन्धिना।। १२० ।। ततोऽर्घ्यप्रसूनैश्चैवं पूजयेद्भुतभोजनम्। मन्त्रोच्चारसमेतेन वैदिकैस्तान्त्रिकैस्सदा।। १२१ ।। ललाटे तिलकं कुर्यात् भस्मना तन्त्रवर्मना। हृदये वह्रिरूपेण स्थितं नारायणं प्रभुम्।। १२२ ।। स्थापयेद् ध्यानमग्नेन विष्वक्सेनं यजेत् ततः। पितृयागं ततः कृत्वा परिवारं तु तोषयेत् ।। १२४ ।। भोजयेच्च प्रसादेन स्वयंदेवमनुस्मरन्। अग्निपूजा मया प्रोक्ता संक्षेपात् तपसिरताः।। १२५ ।। वासुदेवप्रसादेन किमन्यत् श्रोतुमिच्छथ। इति श्रीरहस्यामायैकायनवेदसारभूते पाञ्चरात्रशास्त्रे वैहायस्यां संहितायाम् अग्निकार्यनिरूपणं नाम पञ्चमोऽवतारः॥</description>
    </item>
    
  </channel>
</rss>
