+++
title = "10 अष्टाक्षरस्य सृष्टिलयस्थितीनां न्यासः"
short_title = "10 अष्टाक्षरस्य"

+++
10 अष्टाक्षरस्य सृष्टिलयस्थितीनां न्यासः

(17)मन्त्राक्षराणि विन्यस्ये न्न्यास एष सनातनः ।  
पर्वदक्षिण तर्जन्याः (18) प्रक्रम्याङ्गुलिपर्वसु ॥ 3.54 ॥  
(17.मन्त्राक्षराणां विन्यासो.)  
(18.प्रक्रम्याङ्ग्रुष्ठ.)  
दक्षिणेतरतर्जन्याः पर्वान्तं साधकोत्तमः ।  
सृष्टिन्यासमिमं कुर्या (19) द्व्यत्यासेन तु संहृतौ ॥ 3.55 ॥  
(19.द्विन्यासेन)  
प्रक्रम्य तर्जनीपर्व कनिष्ठापर्व विश्रमः ।  
स्थितावष्टाक्षरस्येष मन्त्रस्य न्यास ईरितः ॥ 3.56 ॥  