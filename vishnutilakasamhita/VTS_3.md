+++
title = "तृतीयोऽध्यायः"
topics = ["मङ्गलाचरणम्","स्नानम्"]
+++
अथ वर्णाश्रम धर्म निरूपणं नाम
## ऋषिभिः कृत वर्णाश्रम विषयक प्रश्नः
विररामोपदिश्यैवं पुरुष स्ससनातनः।
तत स्तं पुरुष श्रेष्ठ मपृच्छन् मुनिसत्तमाः।।
कियन्तो जातयो ब्रह्मन् ! तथा वर्णाश्रमाः प्रभो!।
धर्मश्च कीदृशस्तेषां योगयुक्तश्च कीदृशः।।
कृपयो पदिशस्वाद्य त्वां विना न परागतिः।
मामुवाच ततो देवः कृपया मुनिसत्तमाः।।
## जातयः  
शृण्वद्य क्रमशो वक्ष्ये यन्मां त्वं परिपृच्छसि।
ब्राह्मणा: क्षत्रिया वैश्याः शूद्रा इति चतुर्विधाः।।
जातयः सन्तिचैतेषां आश्रमाश्च चतुर्विधाः।
तत्प्रकारमितो वक्ष्ये श्रुणुष्व कमलासन! ।।
## आश्रमाः
ब्रह्मचारी गृहस्थश्च वानप्रस्थोऽथ भिक्षुकः।
चत्वार एवाश्रमिणः कथ्यन्ते ब्रह्मयोनिषु।।
ब्रह्मचर्यं च गार्हस्थ्यं वनयात्रा च भूभुजाम्।
द्वावाद्यौ वैश्यजातीनां उद्वाहो वृषळस्य च।।
## प्रथमः ब्रह्मचर्याश्रमः
आश्रमानुगुणं धर्मं श्रुण्वद्य निगदिष्यते।
उपनीय गुरोः पार्श्वे व्रतानुष्ठान तत्परः।।
वेदान् शास्त्राणि चाभ्यस्य निनयेत् प्रथमाश्रमम्।
## द्वितीयः गृहस्थाश्रमः
धर्मप्रजार्थं कुर्वीत भार्यासंग्रहणं ततः।।
तया सह चरन्धर्म नयेत् गार्हस्थ्य माश्रमम्।
## तृतीयः वानप्रस्थाश्रमः
भार्यया विपिनं गत्वा तत्र वन्यफलाशनः ।।
जितेंद्रियस्तपः कुर्वन् वानप्रस्थाश्रमं नयेत्।
## तुरीयः सन्यासाश्रमः
पुत्रदारधनादीनि परित्यज्य जितेन्द्रियः।।
शिखी मुण्डी त्रिदण्डी वा ब्रह्मध्यान परायणः।
यद्वैकदण्डवान् भूत्वा निनयेत् तुर्यमाश्रमम्।।
## विवाहेवैव प्रजोत्पत्तिः
उद्वाहा प्राणिनस्सकलाः सृष्टाः स्त्री पुंरूपेण पद्मज !।
उद्वाह्य मैथुनं कुर्यात् स्वस्वगृह्योक्त वर्त्मना।।
## ब्राह्मण विवाहः
ब्राह्मणः सर्वजातिस्त्री: उद्वाह्य जनयेत् सुतान्।
## क्षत्रिय विवाहः
अब्राह्मणीषु सर्वासु क्षत्रियो जनयेत् प्रजाः।।
## वैश्य विवाहः, शूद्र विवाहश्च
वैश्यो वैश्यासु शूद्रासु शूद्रस्स्वासु प्रजापते!।
उदूह्य जनयेत् पुत्रान् धर्म कामार्थ सिद्धये।।
## कुण्डगोलौ
जारेण विधवाजातो गोलसंज्ञः प्रजापते!।
जारजातः सभर्त्रीषु कुण्ड इत्युच्यते बुधैः।।
## सङ्करजातयः
स्वासुस्वासु स्वजातीयः परकीयासु वक्ष्यते।
## भिषक्
द्विजोढ क्षत्रियात् जातो जायते स भिषग्वरः ।।
आयुर्वेद मधीयीत मन्त्रवन्मौजि बन्धनम्।
## जौतिष्कः
विप्रेण क्षत्रियाण्यां चेत् जारतो जायते प्रजा।।
सा ज्योतिष मधीयीत मन्त्रव च्चोपनायनम्।
## क्षुरकर्मकः, अम्बष्ठः
वैश्यायां ब्राह्मणोढायां कर्मकः क्षुरकर्मकृत्।।
## कुलालः
चौर्यात् कुलालः कथितो विप्रोढा वृषलीसुतः।
## पारशवः
स तु पारशवोज्ञेयः सोऽर्चयेत् सप्तमातरः।।
## व्याधः, निषाधः
वाद्यानि वादये देष चौर्याच्चेत् मृगधावकः।
## क्षत्रिय कुण्डगोलकौ
पट्टबन्धोचितौ विद्धि नृपजौ कुण्डगोलकौ।।
गोपः वैश्यायामूढ भूपायां गोपालः पशुजीवनः।
माहिषा
चौर्येण माहिषो ज्ञेयो महिषा श्वोपजीवकः।।

करिबन्धना क्षत्रोढवृषळीपुत्रः कथ्यते करिबन्धनः।
शूलिका चौर्येण शूलिको ज्ञेयः शूलारोपण तत्परः।।


तृतीयोऽध्याय:  मणिविक्रयका मणिविक्रियिणौ ज्ञेयौ वैश्यजौ कुण्डगोळको। करणः विड्विन्न वृषळीपुत्रः करणोद्यूतजीवकः।।  कटककार चौर्यात्कटककारः स्यात् अनुलोम प्रजा इमे। माळवः माळवश्चाश्वपालश्च शूद्रजौ कुण्डगोळकौ ।।  सूतः क्षत्रोढ ब्राह्मणीपुत्रः सूत इत्यभिधीयते। मौंजीबन्धनमप्येष प्राप्नोत्येव समन्त्रकम्।। चौर्यादपि ससूतोऽन्य स्तद्वदेवोपनायनम्। ब्राह्मण्यां वैश्यविन्नायां रजको वस्त्रशुद्धिकृत्।।   मागधः मागधस्तत्र चौर्येण पादजंघानि पीडयेत्।
चण्डाळः
शूद्रेणजातो ब्राह्मण्यां विवाहाच्चौर्यतोऽथ वा।।
तंतुवायः चण्डाळो वैश्यविनायां क्षत्राण्यां तन्तुवायनः।

पुलिंदा, पुल्कसः चौर्यात् पुळिंदः शूद्रोढ क्षत्रियाण्यां तु पुल्कसः।।
वैद्यनर्तको वैद्यश्च चौर्यतस्तत्र गँभनृत्तादि देशिकः।




तक्षा
वृषळेनोढ वैश्यायां तक्षः स्वर्णादिकारकः।। लोहायस्कारकोज्ञेयो नैल्यकृत् शिल्पकृत् भवेत्।

तैलिका चौर्येण तैलिकोज्ञेय स्त इमे प्रतिलोमजाः।। षट्कर्म निरतो विप्रः त्रिकर्मा क्षत्रियोमतः। वैश्यस्त्रिकर्मा कथितो विप्रजौ कुण्डगोळकौ।। त्रिकर्माणौ नयेत्कालं शूद्रस्तु द्विजसेवया।


कर्माणि षट्
अध्यापनं चाध्ययनं याजनं यजनं तथा।।
दानं प्रतिग्रहश्चेति षट्कर्माणि चतुर्मुख!।

त्रिकर्माणि दान मध्ययनं ब्रह्मन्! यजनं त्रीणि तत्
 पृथक्।। विप्रादिगुणाः शौच मार्जव मास्तिक्यं दान्ति र्दानं क्षमा शमः। ज्ञानविज्ञानसंपत्तिः विप्रस्य सहजागुणाः।। तेज श्शौचं धृतिर्धारष्ट्यं युद्धेऽहं पूर्विकागतिः। दातृत्व मीश्वरत्वं च क्षात्रस्य सहजा गुणाः।। गोरक्षणं च वाणिज्यं कर्षणं च स्वभावजम्। कर्मवैश्यस्य शूद्रस्य वर्तनं द्विजसेवया।।

अष्टसंस्काराः द्विजानामष्टसंस्काराः ब्रह्मक्षत्र विशां विधे!।



 द्विजत्व मष्टसंस्कारैः तैर्विना वृषळो भवेत्।।
वृषळस्य न संस्कारो वर्तनं द्विजसेवया। गर्भाधानं पुंसवनं सीमन्तोन्नयनं तथा।।

जातकर्माख्य संस्कारो नामाख्य करणं तथा। अन्नप्राशन संज्ञश्च चौळाख्यो मौजि बन्धनम्।।
द्विजाना मष्टसंस्कारा: तत्तत् गृह्योक्तवर्मना। अथ वा मूलमन्त्रेण द्वादशाक्षरतोऽथ वा ।। संस्काराः कथिता ब्रह्मन् ! ये स्ववंश्यै रधिष्ठिताः।


पञ्चकालविभागः प्रातस्संध्याऽभिगमनं उपादानं ततः परम्।। तृतीय मिज्याचरणं स्वाध्यायाचरणं ततः। योग: पंचतमे काले पंचकालिक वर्त्मनाम्।।
उषःकालादि कृत्यानि पञ्चपञ्च उष:कालः सप्तपंचारुणोदयः। अष्टपंच भवेत् प्रातः शेष स्सूर्योदय स्स्मृतः।। उत्थायोषसि शय्यायां आसीनो ध्यानमास्थितः। सृष्ट्वा सर्वाणि तत्त्वानि नामानीशस्य कीर्तयन्।। भुं भूम्यै नम इत्युक्त्वा पदौ न्यस्यान्महीतले। तीर्थायतन मालोक्य स्वप्नदोषं विमोचयेत्।।





ततो जलाशयं गत्वा तां दृष्ट्वा जलसंपदम्। विण्मूत्रोत्सर्जनायाथ श्मशानोषर वर्जिते।।


 अकेदारे तृणेदेशे विण्मूत्रोत्सर्जनं चरेत्।
विण्मूत्रोत्सर्जनम् उदङ्मुखो दिवा कुर्यात् संध्ययो रुभयोरपि ।।

 दक्षिणाशामुखः कुर्यात् यामिन्यां वायुसम्मुखः। उत्सृज्य मलमूत्रे द्वे शौचदेशं समाश्रयेत्।।
शौचम् अप: कुंभे समादाय यावत् मलविमोचनम्। मृज्जलाभ्यां शोधयित्वा हस्तौ प्रक्षाळयेत् ततः।। मूत्रोत्सर्जनमात्रे तु लिंगशौचं समाचरेत्। याव दुर्गन्ध निस्सारो यथास्या न्मनस श्शुचिः।। तावन्मृदा जलेनापि शौचं कुर्वीत मानवः। शोधयेत् योनिदेशं च नारी मूत्रविसर्जने।। पादहस्तोरु जंघानां शौचं कुर्यात् ततःपरम्। उद्धृतेनैव तोयेन शौचं कुर्यादतन्द्रितः।। जलाशये न कुर्वीत कृत्वा नरकभाक् भवेत्। ततो जलाशयं गत्वा कुर्वीत नखशोधनम्।। कुर्यात् द्वादश गंडूषान् कुर्यात् मलविसर्जने। षट् मूत्रोत्सर्जने कुर्यात् वामभागे भुव स्थ्सले।। आचम्य प्रोक्ष्यचात्मानं दन्तधावनमाचरेत्।






दन्तधावनम् न्यग्रोध प्लक्ष निंबानां काष्ठमेकं समाहरेत्।।



 षडंगुळमितं ब्रह्मन् ! कनिष्ठामुळनाहकम्। तेन संशोधयेत् दंतान् गाथामेतां उदीरयेत्।। आयु र्बलं यशो वर्चः प्रजां पशून् वसूनि च। ब्रह्मप्रज्ञां च मेधां च त्वन्नो देहि वनस्पते ।।। च


अमायां श्राद्धदिवसे न कुर्यात् दन्तधावनम्। दन्तकाष्ठं द्विधा छित्वा जिह्वानिलेहनं चरेत्।।

ततो द्वादश गंडूषान् कारयेत् उद्धृतांबुभिः। कुक्कुटासन मासीनः कुर्यादाचमनद्वयम्।।

आचमनम् नामत्रयेण मंत्रेण माषमग्नजलं पिबेत्। एको भवेत् तथाऽचामः त्रिधापानेन पद्मज! ।। कुर्यात् द्वादशमूर्तीनां न्यासमंगेषु वै क्रमात्। ताल्वो नयनयो र्नासा रंध्रयोः श्रोत्रयोरपि।।   भुजयो रुदरे मूर्ध्नि
पूर्वस्यात् दक्षिणेतले। मूर्तीनां केशवादीनां मन्त्रेण न्यसनं भवेत्।।

प्राणायामः
प्राणायामत्रयं कुर्यात् तत् प्रकारोऽद्य वक्ष्यते। नासा दक्षिणरंध्रेण देहस्थं वायुमुत्सृजेत्।।
वामेन पूरयेत् वायुं ततः कुर्वीत कुंभकम्। हृत्पद्मे कर्णिका मध्ये मां भजेत् कनक प्रभम्।।




 कृते चैवं त्रिवारं स एकः प्राणायति भवेत्।
प्रणवं व्याहतीस्सप्त गायत्रीं तस्य मस्तकम्। जप्त्वा त्रिवारं वायुं तं दक्षिणेन विसर्जयेत्।।

संकल्पा ततः कुर्वीत संकल्पं स्नानार्थं कमलासन! ।। गुरुध्यानं पुरा कृत्वा मां भजेत् कमलासखम्। कर्मस्थलं तथा वर्षं ऋतु मासं तथायनम्।।
 E

तिथिं वारं च नक्षत्रं योगं करणमेव च। उक्त्वा कर्मकरोमीति चोक्ति स्संकल्प उच्यते।।
ओं तत्सदिति मन्त्रेण संकल्पे मां स्मरेत् विधे! ।
स्नानम् तीर्थराजमनुज्ञाप्य नाभिदघ्नजलं व्रजेत्।। नारायणं स्मरं स्तत्र त्रिरात्मानं निमज्जयेत्। आचम्य चतुरश्रं तत् तीर्थपीठं प्रकल्पयेत्।। तस्मिन् आवाहयेत् देवीं पुण्यरूपां सुरापगाम्। अादिभि स्ता माराध्य तीर्थमंजलिनाऽहरेत्।। अभिमन्त्र्याथ मूलेन मूर्धानमभिषेचयेत्। एवं त्रि: पंच वा सप्त ततो दक्षिण हस्ततः।।




माषमग्नोदकं गृह्णन् मूलेनैवाभिमन्त्रयेत्। तत् पीत्वा तत आचम्य तीर्थपीठगतं जलम्।।


       अभिमन्त्र्याथ मूलेन तत्रात्मानं निमज्जयेत्। यावत् प्राणं मूलमन्त्रं मज्जन्नेव जपेन्नरः।। आत्मानं परिषिच्याथ कुर्यादाचमनद्वयम्। विद्ध्येत दवगाहाख्यं स्नानं कमलसंभव! ।। अवगाहाह्वये स्नाने देवर्षि पितृतर्पणम्। स्नानशाटी धरन् स्नानं आचरेत् कमलासन !।। तीरमासाद्य वस्त्रेण कारयेदंगमार्जनम्। उत्तर्यावेष्टितशिराः कौपीनं धारयेत् ततः।। ततः प्रक्षाळ्य पत् पाणी वस्त्रधारणमाचरेत्। शोधयित्वार्द्र वस्त्रं तत् पीडयेत् पितृतृप्तये।।
गौणस्नानम् प्रसंगादत्र वक्ष्यामि स्नानानि कमलासन! । वर्जयित्वा शिखां स्नायात् कंठस्नानं तदुच्यते।। नाभिजंघोरुगुह्यानां क्षाळनं कापिलं स्मृतम्। आमयाख्यं भवेत् स्नानं आर्द्रवस्त्रेण मार्जनम्।। तारव्याहृतिगायत्र्या ऽऽपोहिष्ठा मन्त्रसत्तमैः। प्रोक्षणं मान्त्रमेतानि स्नानानि कमलासन!।। उष्णोदकेनामयी यः स्नायात् तत्राप्युपद्रवे। कुर्वीत कण्ठस्नानाख्यं कापिलं तदुपद्रवे।। मार्जनम्मान्त्रमप्येतत् तत्राशक्तस्य पद्मज!। अवगाहजलाभावे स्नानं स्यात् उद्धृतांबुभिः।।






 नि नार्यः स्नायासुराकण्ठं विना पुण्य निमित्तके।

पुण्ड्धारणम् तत आचम्य सौवर्णे राजते दारुनिर्मिते।।


पात्रे तोयं समादाय पुण्ड्रधारण माचरेत्। उद्धरिण्योदकं गृह्य वामहस्तोदरे न्यसेत्।। अश्वक्रान्तेति मन्त्रेण श्वेतमृत्स्नां निवेशयेत्। पेषयित्वा ततो मृत्स्ना मूलेन मनुना जपेत्।। अथ वा चंदनं गृह्य गन्धद्वारेति मन्त्रतः। भूतेः पवित्रमन्त्रेण पेषणं कमलासन! ।। सर्वत्र मूलमन्त्रेण जप स्स्यादविचारतः। अनामिक्याथ तर्जन्या दक्षिणेनैव धारयेत्।।



ललाट उदरे वक्षः कण्ठयो दक्षिणोदरे। तथैव दक्षिणभुजे कण्ठे सव्येतरे तथा।। वामोदरे वामभुजे वामकण्ठे च पृष्ठतः। पृष्ठतः कण्ठदेशे च पुण्ड्राण्येतानि धारयेत्।। धारयेत् ऊर्ध्वपुण्ड्राणि मुक्तिकाम श्चतुर्मुख! । आमुष्मिकफल प्रेप्सुः तिर्यक् पुंड्रान् न धारयेत्।।



सर्वत्र पुण्ड्रमध्येषु हरिद्रारेखिकामता। द्वादशैतानि पुण्ड्राणि नोचेत् चत्वारि धारयेत्।।
ललाटे भुजयो र्वक्षो देशे च कमलासन! । अथ वा धारयेत् पुण्ड्रं एकं फाले चतुर्मुख! ।।

  बिग केशवादीनि नामानि तत्र न्यासः क्रमात् स्मृतः। रेखिकासु श्रियादीनां मन्त्रन्यासं समाचरेत्।। श्रियस्सुधोद्भवाया श्च कमलाया स्ततःपरम्। चन्द्रस्वसुर्विष्णुपत्न्या वैष्णव्या श्च परागतेः।।    हरिप्रियायाः शाङ्गिण्या देवदेव्या स्तत श्श्रुणु। लक्ष्मी निर्घरसुंदो: न्यासं मन्त्रवत् आचरेत्।।
संध्योपास्तिः। स्वान् गुरून् सकलान् नत्वा संध्योपास्ति मथाचरेत्। प्रक्षाळ्यपाणी पादौ च कृत्वाचाचमनद्वयम्।।

पवित्राणि पवित्रं करयोर्धार्यं अनामिक्यां कुशच्छदैः। पवित्रमेकदर्भेण प्रेतकर्मणि धारयेत्।। नित्यकर्मणि दर्भाभ्यां द्वाभ्यामेव चतुर्मुख!। पितृकार्ये त्रिभि र्दभैः चतुर्भिश्चाभिचारके।। पञ्चभिः पौष्टिके दभैः षड्भिश्शान्त्यां पवित्रकम्। भोजने वलयं कुर्यात् सप्तभि स्सर्वकर्मसु।। द्वाभ्यां त्रिभिर्वा वलयं नैवैकेन कदाचन। द्व्यंगुळं वलयं ब्रह्मन् ! ग्रन्धिरेकांगुळी मता।। चतुरंगुळमायामः पञ्चमुष्टिमिताः कुशाः। स पवित्रकरो भूत्वा प्राणायामत्रयं चरेत्।।






     कालक्रमानुगुण्येन संध्यासंकल्पमाचरेत्। संध्या चतुर्विधा संध्या चतुर्विधा ब्रह्मन् ! श्रुणु गुह्यं सनातनम्।। प्रात स्संध्योदयात् पूर्वं सायंसंध्या ततः पुरा। माध्यानिकी दिवामध्ये निशीधे तुर्यसंज्ञिका।। जानुदघ्नोदके तिष्ठन् संध्योपास्तिं समाचरेत्। तीर्थमध्ये हरिं ध्यायेत् शंखचक्रगदाधरम्।।
 प्रोक्षणादया आपोहिष्ठादिभि मन्त्रैः प्रोक्षयेत् शुद्धवारिणा। उत्तानेनैव हस्तेन कर्तव्यं प्रोक्षणं भवेत्।। अर्वाचीनेन हस्तेन कर्तव्यं स्यादवोक्षणम्। मुष्टीकृतेन हस्तेन कृतमभ्युक्षणं भवेत्।। तन्मन्त्रै श्शिरसि प्रोक्ष्य जान्वोर्यस्यक्षयाय च। पुनर्मूर्ध्नि च संप्रोक्ष्य व्याहृत्या परिषेचनम्।। आत्मनो मूलमन्त्रेण मन्त्राचमनमुच्यते।
स्वगृह्योक्त विधानेन मन्त्राचामोऽथ वा भवेत्।। आचम्य दधिमन्त्रेण आपोहीत्यादिभिः क्रमात्। पूर्ववत् प्रोक्षणं ब्रह्मन्! आत्मनः परिषेचनम्।।

अर्घ्यदानम् प्राणानायम्य संकल्प्य सूर्यायायँ निवेदयेत्। सायं प्रात स्त्रयं दद्यात् दिवारात्र्यो स्सकृत् सकृत्।।



  कालातीते सकृत् दद्यात् प्रायश्चित्तार्थमब्जज! । ओं पूर्वया च गायत्र्या ह्युत् क्षिपेदुदकांजलिम्।। आभूदेशसमं दद्यात् नोज़ नाधः कदाचन। स्थले तिष्ठन् जले दद्यात् जलस्थो न तले क्वचित्।। तले तिष्ठन् स्थले दद्यात् जलस्थस्तु जले क्षिपेत्। कालातीत उपवासः अतीत्योदयमस्तं वा यस्संध्यां पर्युपासते।।   प्रायश्चित्तार्घ्यदानं च दत्वा ह्युपवसेन्नरः। उपवासाक्षमो नक्तं प्रसृत्येकं पयः पिबेत्।।  अशक्तश्चेत् दिवा ब्रह्मन् ! फलमात्रं घृतं पिबेत्। अतीते नवमे भागे उपवासश्च पूर्ववत्।।    रात्रौ तथोपवासश्च रात्रिसंध्या विनाशने। परिषिच्य परिक्रम्य स्वात्मानं ब्रह्मचिंतयेत्।। असावादित्य मन्त्रेण तत आचम्य तर्पयेत्। केशवादीन् मूर्तिमन्त्रैः आचांतस्तीरमाव्रजेत्।। संध्योपासति देशस्य चत्वारिंशत् पदात्परम्। नान्यत्र धीमान् गच्छेत गच्छन् संध्यां विनाशयेत्।। आसाद्य

तीरं संप्रोक्ष्य कुशे वा कृष्णचर्मणि।
संध्याजपा आसनाख्येन मन्त्रेण सूपविष्टो वसुंधराम्।।



 संप्रार्थ्य पृथ्वी मन्त्रेण प्राणायामत्रयं चरेत्। प्राणायाम विधौ ये ये मन्त्राः पूर्वमुदीरिताः।। तान् सर्वानेकतः कृत्वा दशवारं जपं चरेत्। ततः प्राणान् समायम्य गायत्र्यावाहनं चरेत्।।


अष्टोत्तरसहस्रं वा शतमष्टोत्तरं शतम्। अष्टाविंशतिवारं वा गायत्र्या जप उच्यते।।

मूलमन्त्रशिरस्कांतां गायत्रीं वेदमातरम्। जपेत मनसा ध्यायन् तदर्थं कमलासन! ।।
उत्तमाख्येन मन्त्रेण प्राणायामपुरस्सरम्। उपस्थानं तु गायत्र्याः घृण्यष्टाक्षरमन्त्रतः।।

पंचकालपरो भूत्वा संध्योपस्थानमाचरेत्। नोचेद्गृह्योक्तविधिना प्युपस्थाय कृतांजलिः।। संध्यादि देवता नत्वा दिङ्नमस्कार माचरेत्। ततः प्रणम्य देवेश माधारादींश्च तर्पयेत्।। कुर्वीत ब्रह्मयज्ञान्तं कर्मजालं चतुर्मुख!। अष्टाक्षरादयो मन्त्रा: बहवोमुक्ति दायकाः।।




तान् जपेत्तन्मना भूत्वा तत् कल्पोक्तवर्त्मना। निर्गमय्य ततो गावो देवदेवं समर्चयेत्।।
वैष्णवां श्च ततो नत्वा हरे रायतनं व्रजेत्। प्रदक्षिण प्रणामाद्यैः तोषयित्वा जनार्दनम्।।



  अभिगमनम् ततो गृहं समासाद्य देवार्चा द्रव्यमार्जयेत्। स्नानादि देवनत्यन्त मेषाभिगमन क्रिया।।  उपादानसंग्रहा उपादानमतो वक्ष्ये तत् प्रकारमतः शृणु। मदर्चनाय पुष्पाणि वनाद्वा नंदनादपि।।   स्वारामादापणाद्वापि कमनीयानि चार्जयेत्। अयाचितानि योग्यानि वासुदेवार्चना विधौ।। निर्गन्धान्यल्पगन्धानि दुर्गन्धानि परित्यजेत्। अन्यायार्जित पुष्पाणि तथा देवांतराण्यपि।। पतितानि च भिन्नानि जीर्णानि मुकुळान्यपि। कीटादि दुष्ट पुष्पाणि तथा पर्युषितान्यपि।।
म्लानानि नीचस्पृष्टानि विवर्णैः प्रतिलोमजैः। स्पृष्टानि चरणन्यास लंघितान्यपि वर्जयेत्।।

स्नातः शुद्धांबरधरः स्वाचांत स्सूर्ध्वपुण्ड्रवान्। पवित्रपाणि गुह्णीयात् द्वादशाक्षर विद्यया।।

हरिचंदन मंदार कल्पसन्तान संभवम्। पारिजातोद्भवं ग्राह्यं तुलसी द्वे विशांपते! ।।
सौगंधिकोद्भवं पुष्पं सदा प्रीतिकरं मम। पालाशं केतकीयुग्मं माधवी चंपकद्रुजम्।।


तृतीयोऽध्याय:
 नंद्यावर्तं च पुन्नाग मालती सुरपर्णिकाः। प्रैय्यंगवं पाटलं च कर्णिकारं च यूधिका।। श्रीवृक्षं कुरवःपट्टी लोद्धं च करवीरजम्। मल्लीसहचरीपुष्पे सौवर्णं वकुलं तथा।। कुंदं च कुमुदं पद्म इंदीवर सितांबुजे। तथा कोकनदं पुष्पं बकपुष्पं विशेषतः।। दूर्वामनो हरा ग्राह्या मम पूजाविधौ विधे! ।



दर्भाः स्त्रीपुमानिति दी द्वौ पुष्ट्यां वश्येर्चना विधौ।। स्त्री दर्भ: फलदो ब्रह्मन्! प्रतिष्ठोत्सवकर्मसु। नित्येनैमित्तिके चापि पुमान्दर्भः फलप्रदः।। अभिचारक यागे च परेत पितृकर्मसु। काश: प्रशस्तो विज्ञेयः काम्ये स्त्रीदर्भ उच्यते।। कुशोदर्भश्च काशश्च त्रयस्ते कमलासन! । अहन्यहनि गृह्णीयात् दर्भान् मूलमनुं स्मरन्।। अलाभो यदि दर्भाणां अमायां वा समाहरेत्। तत्राप्यलाभे श्रावण्या ममायां वत्सरावधि।। माघे षाण्मासिको दर्भो यथालाभं समार्जयेत्। साग्रं मनोहरं ग्राह्य मग्रहीनं विवर्जयेत्।।






समिधा गृह्णीयात् समिधश्चापि शुचिदेश समुद्भवाः । अश्वत्थ वट पालाश प्लक्षौदुम्बर सम्भवाः।।



 ग शम्यपामार्ग खदिराः कुशेन समिधो नव। आयामः समिधां ताल: कनिष्ठानाहनं मतम।।
चर्महीने विनाशाय भेदे क्षीणकुलो भवेत्। क्षतासु भार्यानश्येत शाखिनी कलहप्रदा।। उद्वेगाय भवेत् स्थूला हस्वावग्रहकारिणी। दीर्घातिवृष्टिजननी गृह्णीयात् दोषवर्जिताम्।।


परिधयः कनिष्ठा मध्यमांगुष्ठा नाहां स्त्रीन् परिधीनपि। कुण्डायामांश्च गृह्णीयात् शोषये दातपे पृथक् ।। आर्द्राः पुरातना वापि न दहेत् समिधोऽनले। आर्द्रा बन्धु विनाशाय पुत्रहान्यै पुरातनाः।।


पात्राणि सौवर्णं रजतं तानं रीतिः कांस्यं च मृण्मयम्। ईदृशान्यपि पात्राणि शोधयेत् तद्विधिं शृणु।।
पात्रशोधनम् सौवर्णानि निशाचूणैः भस्मनाचापि चूर्णतः। शोधयेत् राजतं पात्रं ताम्रजं तिंत्रिणीरसैः।।



भस्मना कांस्य पात्राणि मृद्भीरीति मयानि च। मृण्मयं सतृणै म॒द्भिः यावत् स्यात् मल शोधनम्।।
संघृष्य शुद्धतोयेन क्षाळयित्वा पुन स्त्रिधा। नामत्रयाह्वयै मन्त्रैः शोधयेत चतुर्मुख! ।।



जलाहरणम् शुद्धोदकानि गृह्णीयात् पात्रेषु प्रणवं स्मरन्। आलिप्ते गोमयैर्गेहे प्रोक्ष्य पात्राणि विन्यसेत्।।

चन्दनसंघर्षणम् तत श्चन्दन काष्ठस्य शाणे संघर्षणं चरेत्। घनसारं गन्धतैलं तथा मृगमदं पुनः।। केसरी मपि संयोज्य राशीकृत्य निवेशयेत्। धूपद्रव्यं च कर्पूर तांबूली दळ संचयम्।। पूग मेला लवंगानि जाती तक्कोल मार्जयेत्।


उपकरणद्रव्याणि गव्यं पयोदधिघृत माजं वा कमलासन! ।।
तैलं मधु गुळं चाम्लं सर्षपं लवणं तथा। द्वौ मरीची तथा शुण्ठी गन्धिपत्रं च जीरकम्।।


हिंगुमान्दि च गृह्णीयात् कळंज दळमब्दज! । निष्पाव पनसामं च कारवल्ली पटोलिका।।
कदळी वज्रवल्ली च तथैवागस्त्य पर्ण्यपि। गृह्णीयात् पाकयोग्यानि वक्ष्ये शृणु फलान्यपि।।
फलानि कदळी चूत पनस जंबीर बदरीण्यपि। कपित्थं नारिकेळं च नारंगं दाडिमं तथा।।
जंबूफलानि पक्वानि चार्जनीयानि पद्मज! ।


 पण

पत्राणि भुक्त्यर्थ मार्जनीयानि पत्राण्यद्य ब्रवीमि ते।।
पालाशं कदलीपत्रं पैशाचागस्त्य संभवम्। चूतच्छदानि चैतानि भुक्तियोग्यानि चाहरेत्।।


देवपूजार्हद्रव्याहरणम् शोधितं पात्रमादाय वीधीपर्यटनं चरेत्। देव देवाहणार्हाणि देहीत्यपि सकृद्वदेत्।। द्विवारं नैवपृच्छेत दत्त द्रव्याणि चार्जयेत्। लब्धमात्रेण सन्तुष्टो गृह्णन् स्वसदनं व्रजेत्।।
काष्ठम् रोमजन्तु विहीनानि काष्ठान्यपि समाहरेत्।। ग्रन्धिहीनानि शुष्काणि ऋजूनि घनवन्त्यपि।
हविर्विधानम् अश्वत्थ पुष्प वृक्षाणां काष्ठानि परिवर्जयेत्।।




धान्यसंग्रहः गोधूम यव निष्पाव तिल माष चणान्यपि। व्रीहि मुद्ग कुळुत्थानि नवधान्यानि चार्जयेत्।। अन्यानि भोग्यद्रव्याणि संपाद्य चतुरानन! ।
द्रव्यशुद्धिः धान्यानि रसवर्गाश्च भानुपादेन शोधयेत्।। शाका दीन्यपि सर्वाणि शुद्धोदैः क्षाळनं चरेत्।





शुद्धान्नम् मग्नि मादीप्य पाकं कुर्या द्विचक्षणः। सद्यो मृण्मय पात्रे वा पाक: स्वर्णादि भाजने।।
चुल्याया

तालमात्र
समुत्सेधः तंडुलो पर्यपां स्मृतः। पूतिगन्धोभिः सटाचापि अन्नानामतिपक्वता।। न भविष्य द्यथा कुर्यात् शुद्धमन्नं चतुर्मुख! । तंडुले पक्व मापन्ने दा दृष्ट्वा ततः परम्।। पात्रान्तरे यवागूनि गृहीत्वा न्यत्र निक्षिपेत्।


शर्करानम् शुद्धमन्न मिदं ब्रह्मन् ! शर्करान मिहोच्यते।। पंचांगुळ समुत्सेधः तंडुलोपरि पद्मज! । समुद्गे तंडुले पक्वे अर्थमात्रे गुडान्यपि।। निक्षिप्य पाकपात्रेऽस्मिन् दा सम्यक् विचालयेत्। अवतार्य ततश्चुल्या: पात्रादन्नं शिलातले।। संयोज्य द्रावितं सर्पि द्राक्षाबिन्दूंश्च विन्यसेत्। नारिकेळ रसं चापि रसबिन्दून् मधून्यपि।। एलाफलं केसरी च पक्वं च कदळीफलम्। एतानि दश संयोज्य पेषयित्वा निवेशयेत्।। पाकन्तु पयसा कुर्यात् गुडान्नस्य चतुर्मुख! ।





मुगान्नम् मुद्गान्न मद्यवक्ष्यामि चतुरंगुळ मुन्नतिः।।



 मुद्गतंडुलयो रूर्ध्व मपां पक्वेऽथ तंडुले। अवरोप्य शिलामध्ये निक्षिपेदन्न संचयम्।।
लवणं द्रावितं सर्पि राद्रकं च नियोजयेत्।

तिन्त्रिण्यन्नम् तिन्त्रिण्यन्नं ततो वक्ष्ये पाक: शुद्धोदनं यथा।। आयसे भाजने तैलं चुल्या मारोपयेत् ततः। मरीचिं सर्षपं हिंगुं तैले तस्मिंस्तु भर्जयेत्।। भर्जितेऽथ मरीच्यादौ लवणं तिन्त्रिणीरसम्। तैले नियुज्य चुल्यायां यथा शुष्यति तज्जलम्।। तैलंविना निशामान्दि भर्जयुत्वाथ चूर्ण्य च। भर्जयित्वाथ चणकं चूर्णयित्वा पृथक् पृथक्।। अवतार्याम्ल तैलन्तत् अन्नराशौ निवेश्य च। पेषयुत्वा समंचूर्ण स्तैलेन सहयोजयेत्।।


दध्योदनम् दध्योदन विधिं वक्ष्ये पाकः शुद्धान्नवत् पुरा। मरीचिं सर्षपं हिंगुं गन्धिपणिं च पद्मज! ।। भर्जयित्वा तत स्तैले दधिमध्ये निवेशयेत्। आमं मरीचिं शुंठिं च चूतखण्डां स्ततःपरम्।। नाळिकेरस्य खंडांश्च योजये दन्नसंचये। दनाऽनं प्लावयेत् सम्यक् एतत् कमलसंभव! ।। सर्पिश्च नवनीतं च दनासह नियोजयेत्।







  तिलाद्यन्नम् तिला स्त्वचो मोचयित्वा तिंत्रिण्यन्ने निवेशयेत्।।   तत्तिलोदन मित्याहुः त्वङ्मुक्तं माष संचयम्। माषान्नम् तंडुलै स्सहितं पक्वं संस्कारो मुद्गभक्तवत्।। एतन्माषोदनं ब्रह्मन् ! कुळुत्थान्नं तथा भवेत्। सूपः त्वङ्मुक्तमाढकीसूपं अथ वा मौद्गमुच्यते।। स्वादूदकेन पक्वंस्यात् किंचित् लवणमिश्रितम्। पक्वं सूपं विलोक्याथ किंचित्तु लवणं क्षिपेत्।।   लेह्यम्
ततस्तु लेह्यं वक्ष्यामि तत् प्रकारमितः शृणु। आम्लं रसं स लवणं संक्षिप्याग्नौ निवेशयेत्।।

तत्र शाकादि खंडानि सम्यक् पक्त्वा ततः परम्। पेषयित्वा मरीचींश्च तत्र हिंगुरसं पुनः।।

निक्षिप्य दळचालोड्य सूप माढकि संभवम्। मर्दयित्वा विशेषेण यद्वापिष्टं च चाणकम्।।
हरिद्रामांदि चूर्णं च भर्जितं पंकजासन! । दनितके विनिक्षिप्य हस्तेनालोड्य वै पुनः।।

सर्वान् संमिळितं कृत्वा चुल्यां पात्रे नियोजयेत्। पुनर्दा समालोड्य सर्षपान् भर्जयेत् घृते।।
तन्निक्षिप्य ततो लेह्ये चुल्याया अवतारयेत्।


 रसः समाहारो रसानां यस्सरसः परिकीर्तितः।।   सवक्ष्यतेऽधुना ब्रह्मन् ! तत् सम्यक् अवधारय। पक्त्वा बहूदके सूपं सूपं संत्यज्य वै बहिः।। तत्राम्लं लवणं क्षिप्त्वा चुल्या मारोपयेत् पुनः। गुडं च तत्र निक्षिप्य कळंजं जीरकं तथा।।     मरीचिद्वय मप्यत्र चूर्णयित्वा पृथक् पृथक् । एकदा योजयेत् पात्रे दा चापि विलोडयेत्।। हिंगूरसं च संयोज्य गंधोत्पत्तिं विलोकयेत्। घृतेन सर्षपान् सम्यक् भर्जयित्वा विनिक्षिपेत्।। ततः शुद्धोदकं किंचित् निनीयाग्ने (वि क्षिपेत्। कदम्बलेह्यम् कदम्बलेह्यं वक्ष्यामि बहुस्वाद्ववधारय।।
पात्रे महति वैदुग्धं पूरयित्वाथ चोषयेत्। पृथक् पात्रान्तरे चाम्लं शुद्धोदे लवणं क्षिपेत्।। तत्र शाकानि सर्वाणि यानि योग्यानि भोजने। मूलानि कन्दानि तथा खण्डयित्वा यथालघु।। निक्षिप्याम्लरसे सम्यक् पाचयित्वाथ लेह्यवत्। मरीच्यादीनि चूर्णानि हिंगुसारं च पूर्ववत्।।


योजयित्वा विलोड्याथ सर्षपं घृत भर्जितम्। निक्षिप्य पनसं चूतं द्राक्षां च कदळीफलम्।।



     एकत्र निक्षिपेत् पात्रे ततो वक्ष्ये शृणुष्व ह। एलाफलं लवंगं च जातीपत्रं फलं तथा।। बिंदून रसद्राक्षयो श्च तथा वै खंडशर्कराम्। सर्वं पयसि निक्षिप्य गोघृतं तत्र योजयेत्।। लेह्यदुग्ध उभे पक्वे द्वयं चैकत्र योजयेत्। तथा फलानि सर्वाणि तत्र क्षिप्त्वा मधून्यपि।। पुनश्चुल्यां समारोप्य शोषयेत् गाढ वह्निना। पायसम् पायसन्तु ततो वक्ष्ये शृणुष्व कमलासन! ।। कदंब लेह्य दुग्धस्य यस्संस्कारः पुरोदितः। स गोधूमलवः प्रोक्तः पायसाख्य रसोमहान्।। माषापूपो गुडापूपो द्वावपूपौ शृणुष्व ह। निस्त्वचं माषमानीय्य जलमध्ये विनिक्षिपेत्।।
प्लाविते नीरतो माषे मरीचिं जीरकं तथा। लवणं च विनिक्षिप्य शैलपुत्रेण वेषयेत्।।
तालाया मांगुल घन मपूपं कदळीदळे। कृत्वा सर्पिषि सन्तप्ते क्षिपेत्पक्वं निरीक्षयेत्।।


माषापूपो भवेदेष गुडापूप विधिं शृणु। गोधूमचूर्णं शुद्धोदे लेह्यवत् संविलोड्य च।।
शर्करां तत्समं क्षिप्त्वा फलान्येलानि च क्षिपेत्। सन्तप्ते गोघृते दा क्षिप्त्वा पक्वं विलोकयेत्।।




 नि
पृथुकम् दनि तक्रेऽथ वा शुद्धे पृथुकं संप्रशस्यते। अभावे दधि तक्राणां शुद्धतोये विधीयते।।

 (गोधूम पिष्टं चणकस्य पिष्टं पिष्टं यवस्यापि समन्त्रयं स्यात्। कळंज पर्णाश्च मरीचिनार्द्रकं हिंगूरसं चापि मरीचिरेणवः।। दनाथ तक्रेण जलेनवापि विलोडयेत् कर्दमवत्प्रजापते।) गंधिपर्णी सर्षपं च भर्जयित्वाऽथ गोघृते।।
 क्षिप्त्वा दा विलोड्याथ पक्वे सर्पिषि निक्षिपेत्। एवमादीनि भक्ष्याणि बहूनि विविधानि च।।
यथाशक्ति स्वयं पक्त्वा देवाहँ विनिवेशयेत्। सर्पिः पात्रे विनिक्षिप्य मरीचि हिंगुमाषजौ।।
शाकविधिः भर्जयित्वा ततः शाकान् खंडितान् निक्षिपेत् ततः। पात्रान्तरेण तत्पात्रं पिधाय तदनन्तरम्।। शाके त्रिपादपक्वे तु लवणं तत्र निक्षिपेत्। सम्यक् पक्वेषु शाकेषु वह्नः समवरोपयेत्।। उपादानाह्वयं काल मेवं नीत्वा ततः परम्।


इज्यासंग्रहा माध्याह्निकाह्वयं स्नानं इज्यर्थं च समाचरेत्।। स्नात्वा माध्यालिकं कृत्वा जप्त्वा जप मनुत्तमम्। तत स्समर्चनं कुर्यात् मोक्षार्थं प्रीतये मम।।





समाराधनम् प्रक्षाळ्य पाणीपादौ च कुर्वीत आचमन द्वयम्। स पवित्रकरो भूत्वा प्रविशे द्यागमन्दिरम्।। व्याहत्या प्रोक्ष्य धरणी नत्वा द्विः परमेश्वरम्। आत्मदिग्बंधनं कृत्वा कवाटाभिमुख स्थ्सितः।। अस्त्रमन्त्रं स्मरन् हस्तताडन त्रय माचरेत्। वायुमन्त्रेण देवेश कवाटोद्घाटनं चरेत्।। द्वारस्य वामभागेन दक्षिणेन पदाविशेत्। दीपानुज्वाल्य सदने निर्माल्यानि स्वमस्तके।। धृत्वा तद्देवगन्धानि स्वयं वक्षसि धारयेत्। वेदिकापात्र बिंबानि यथार्ह शोधयेत्ततः।।




चण्ड प्रचण्डावारभ्य पार्षदान्तं समर्चयेत्। शुक्लोपवीतोत्तरीयः चंदना द्यनुलेपनः।। सितोर्ध्वपुंड्र तिलक: देवदक्षिण माश्रितः। पूर्वपश्चात् मुखे देवे स्वयं स्यादुत्तरामुखः।।



याम्योत्तर मुखे देवे स्वयं प्राचीमुखो भवेत्। कुशेषु कृष्णत्वचि वा स्वस्तिकं वाऽथ पद्मकम्।।
बध्वा द्वारं समाच्छाद्य निच्छिद्रं काण्ड वस्त्रतः प्रवर्तिते तूर्यघोषे भूतशुद्धिं समाचरेत्।।
अपक्रामन्तु भूतानि पिशाच प्रेतगुह्यकाः। सर्वेषामविरोधेन विष्णोः कर्मसमारभे।।

 निष्कामन्तु पिशाचाये ये भूताभुवि पारगाः। ये भूता विघ्नकर्तारः ते गच्छ न्त्वाज्ञया हरेः।।

कूर्मादीन् दिव्यलोकं तदनु मणिमयं मंडपं तत्रशेषम् तस्मिन् धर्माऽदिपीठं तदुपरि कमलं चामरग्राहिणीश्च। विष्णुं देवी विभूषायुध गणमुरगं पादुके वैनतेयं सेनेशं द्वारपालान् कुमुद मुखगणान् विष्णुभक्तान् प्रपद्ये।।
घंटार्चनम् इति गत्वा देशिकेन्द्र स्ततो घंटार्चनं चरेत्। ब्रह्माणमपि घंटायां मुकुळे च सुदर्शनम्।।
 सूत्रेऽनन्तादि नागेन्द्रान् रसनायां सरस्वतीम्। नादे प्रजापतिं गन्ध पुष्पाद्यै रर्चयेत् पृथक् ।।
एव मभ्यर्च्य तां घंटां चालयेत् परिचारकैः।
दिग्बंधनम् अग्निप्राकार मन्त्रेण सांगन्यासेन पद्मज! ।।
 आत्मदिग्बंधनं कुर्यात् अग्निप्राकार मुद्रया। चक्रं षडक्षरं ध्यात्वा चक्रमुद्रां शिरोपरि।।
विन्यस्य चेत्थमात्मानं संगोप्य चतुरानन! ।
प्राणायामः
प्राणायामत्रयं कुर्यात् तत् प्रकारोऽद्य वक्ष्यते।। प्रणवाख्यस्य मन्त्रस्य छंदोन्यासादिकं चरेत्। द्वारात् दक्षिण नासस्य द्वात्रिंश न्मात्रया स्वयम्।।



   वायुं विसृज्य वामेनापूर्य षोडशमात्रया। मात्रयाथ चतुष्षष्ट्या कुंभकं चतुरानन! ।।

देव यागेषु सर्वेषु प्राणायामे सदा मनुः। प्रणवः कथ्यते ब्रह्मन् ! ततो दक्षिण नासया।। पूर्वव द्विसृजे द्वायु मेवं त्रि श्चतुरानन! । प्राणायामेषु सर्वेषु तर्जनी मध्यमांगुळी।। सस्पृशेतां यथा नासां प्राणायाम स्तथोच्यते। दक्षिणेनैव हस्तेन प्राणायाम समाचरेत्।। अनामिका कनिष्ठाभ्यां वामनासापुटे विधे। सव्येतरे तथांगुष्ठो वाय्वार्जन विसर्जने।।



भूतशुद्धिः योगमुद्रां प्रदाथ नाभौ वायुमहामनुम्। वेद्याकारं ओं यं इति तस्मादुत्थित वायुना।।
धूमेण देहं पाप्मानं शोषयित्वा निरम्मयम्। हत्पंकजे रमि त्यग्निमन्त्रं रक्तमयं स्मरेत्।।

स त्रिकोणाकृति स्तस्मात् उत्थित ज्वालया वपुः। दग्धं भस्म च निध्याय कंठे पीताभ मक्षरम।।
चतुरश्रं च पीताभं स्मृत्वा लमिति पद्मज! । तेन संस्तंभये दग्निं स्व देहोत्थं स्वमूर्धनि।।


वृत्तं स्मरे दों वमिति वारुणं स्फटिक प्रभम्। तज्जामृतांभसा देहं क्षाळितं मनसा स्मरेत्।।



तत्त्वसंहारा पृथिव्यादीनि तत्त्वानि प्रळयक्रम माश्रितः। भगवन्मानसो भूत्वा परमात्मनि संहरेत्।। चतुरश्रां पीतवर्णां पृथ्वी पंचगुणां विधे। घ्राणोवस्थेंद्रिय युतां गन्धमात्रे तु संहरेत्।। ङकारः पृथिवीमन्त्र ष्टकारो घ्राण संज्ञिकः। उपस्थ मन्त्र श्च कार स्तकारो गन्ध संज्ञिकः।।


अर्धचंद्राकृती श्वेत आपस्ताश्च चतुर्गुणाः। जिह्वापाविंद्रिय युता गन्धतन्मात्रया सह।। संहरे द्रसतन्मात्रे घकार स्त्वाप अब्जज! । ठकारो रसनामन्त्र श्चकार: पायु रुच्यते।। थकारो रसतन्मात्रं ततः श्रुणु चतुर्मुख! । त्रिकोणः पाटलो वर्णः त्रिगुणोऽग्नि समीरितः।। दृष्ट्या पादेन संयुक्त स्तं तया रसमात्रया। संहरेत् रूपमात्रायां गकारो वह्नि रुच्यते।। डकारो दृष्टिमन्त्रः स्यात् जकार श्चरणे मनुः। दकारो रूपमात्रास्यात् वृत्तं धूम्र गुणद्वयम्।। त्वत् कराभ्यांयुतं वायुं स्पर्शमात्रे समाहरेत्। वायो: खकारो मंत्रस्स्यात् ढकारस्तु त्वचो मनुः ।।







झकारः करमन्त्र स्स्यात् धकार स्स्पर्श उच्यते । गुणैक माकारहीनं नीलोत्पलदळ प्रभम् ।।


 O आकाशं श्रुतिवाग्भ्यां च शब्दमात्रे समाहरेत्। ककार आकाशमन्त्रो णकार श्श्रुति संज्ञिकः ।।
ज्ञकारो वाङ्मनुः प्रोक्तो नञ् शब्दो मनुरुच्यते । शब्दं मनसि संहत्य मनश्च तदहंकृतौ ।।


अहंकारं तथा बुद्धौ तां बुद्धिं प्रकृतौ तथा। प्रकृति संहरेत् जीवे पकारो मानसो मनुः।।
अहंकृतेः फकार स्स्यात् बकारो बुद्धिसंज्ञिकः। भकारः प्रकृतिः प्रोक्तो मकारो जीव उच्यते।।


जीवस्वरूपम् जीवोऽयं वासनाहीनः सूसूक्ष्मो भास्कर प्रभः । पद्मनालोद्भवा तन्तु र्यथा सूक्ष्मतरा भवेत् ।। तादृशी सुषुमा नाडी सर्वजन्तुषु वर्तते। मरुता कुंभकाख्येन जीवन्तत्र समाहरेत् ।। अन्तदेहान्तया नाड्यारोपये दूर्ध्व मुच्छकैः। देहाबहि विनिर्गत्य प्राप्य माण्ड मंडलम्।। निर्गतं मंडलात्तस्मात् ध्यायेत्तं ब्रह्मणि ध्रुवे। तद्दक्षिण पदादुत्थ मग्निं ध्यात्वाऽग्नि मन्त्रतः।। तदुत्थ ज्वालया देहं निर्दग्धं भावये त्ततः।




तत्त्वसृष्टिः आकाशेऽयुत पूर्णेन्दु प्रभं बीजं निवृत्तिकृत् ।।



 अहं कृतेर्मनो जातं शब्दमात्रां च मानसात्। आकाशं च ततो ध्यायेत् श्रुतिवाक् सहितं ततः।। ध्यायेत् च स्पर्शतन्मात्रां ततो वायुं त्वचा सह। करणे च ततो ध्यायेत्तन्मात्रां रूपसंज्ञिकाम्।। ततो वह्नि दृष्टिपद्भ्यां रसमात्रां हुताशनात्। आपस्तु रसतन्मात्रात् रसनावायु संयुताः।। ताभ्यस्तु गन्धतन्मात्रां ध्यात्वा पृथ्वी ततः परम्। घ्राणोपस्थेंद्रिय युतां ध्यात्वेत्थं चतुरानन! ।। पृथ्व्यादि भूतजं स्मृत्वा बुद्ध्या पांडरपंकजम्। उपरिष्टात् प्रबुद्धं तत् चिंतयित्वा तदुद्भवैः।। पीयूषैः पूरितैः कुंभै रभिषिक्तं निजं वपुः। वासुदेवार्चनायोग्यं चिन्तयित्वा ततः परम्।।
ध्यात्वा वमिति मन्त्रं तत् तस्माद्ध्यायेत् सुधानिधिम्। तदब्धौ पांडरं पद्म तस्मिन् जीवं स्मरे त्ततः।।
 सकाशात् ब्रह्मणोजातं जीवात्तु प्रकृति पुनः। उत्पन्नां प्रकृते बुद्धि बुद्धेर्जाता महंकृतिम्।।
मंत्रजपः
मूलं वा द्वादशार्णं वा ह्यन्यं वा मंत्र मुत्तमम्। सृष्टि स्थिति लयन्यास पूर्वं जप मथाचरेत्।।

मानसाराधनम्
विन्यस्यांगेषु मन्त्राणि मन्रोक्त ध्यानमाचरेत् । न्यास बीजानि सर्वाणि गंधाद्यै स्सम्यगर्चयेत् ।।












 आत्मान मीश्वरं ध्यायेत् शंखचक्र गदाधरम् । श्रीवत्स कौस्तुभोपेतं वनमाला विराजितम् ।। नाभौ ब्रह्मांजलिं बध्वा ऋजुकायः प्रसन्नधीः । नासाग्रन्यस्त नयनः दन्तैर्दन्तान् नसंस्पृशेत्।। जिह्वां तालुनि विन्यस्य किंचित् कुंचित मस्तकम् । शृतबाहुद्वयो भूत्वा सर्व बाह्येन्द्रियाण्यपि ।। कृत्वा मनस्सु लग्नानि मनो बुद्धौ निवेशयेत्। बुद्धिं भगवति ध्यायेत् भगवन्तं हृदंबुजे ।। अंगुष्ठ मात्रं पुरुषं आसीनं कर्णिकान्तरे । उच्चैः स्ववपुषः पादपद्मात् श्वेता द्विनिस्सृताम् ।। आभिमुख्य प्रार्थनादीन् तत्र कृत्वाऽथ मानसैः । स्वागतं देवदेवेश! सन्निधिं भजमेऽच्युत ।। T


हरेर्मूर्ध्नि पुरश्चापि निपतन्ती सुरापगाम् । ध्यात्वा तत्तीर्थतः कुर्यात् देवस्याय॑दि कल्पनम् ।।


गृहाण मानसीं पूजां यथार्थं परिभाविताम् । इति प्रार्चिये द्देवं यथाबाह्ये तथान्तरे ।।

होमान्त मिष्ट्वा देवेशं ततस्तं प्रार्थयेदपि । नमस्ते सर्वलोकेश ! भगवन् ! मंत्र विग्रह! ।। आराधयामि त्वां बिंबे तावन्निवस मे हृदि । इति प्रार्थ्य निवेद्याथ मन्त्रशुद्धिं समाचरेत् ।।




     मन्त्रशुद्धिः प्रणवेनैव मन्त्रेण शोषणं दाहनं तथा । स्तंभनं प्लावनं चापि प्रबुद्धीकरणं तथा ।। साम्मुख्य करणं कृत्वा मंत्रबीजानि पद्मज! । ततश्शुद्धं महामंत्रं बीज संपुटितं क्रमात् ।। जपेत् तदक्षमालायां करपर्वणि वा क्रमात् । अष्टोत्तरसहस्रं वा शतमष्टोत्तरंतु वा ।। अष्टाविंशति वारं वा जपेन्मंत्रं ममार्चने । बाह्याराधनम् बाह्यार्चना विधिं ब्रह्मन्! वक्ष्यामि श्रुणुविस्तरात् ।। गळंती विष्णुगायत्र्या प्रक्षाळ्य शुचिवारि च । आपूर्य प्रणवेनैव पूजाद्रव्याणि तारतः ।। पात्र शोधनम् शुद्धोदकेन संप्रोक्ष्य पूजापात्राणि शोधयेत् । सर्वत्र पात्र शुद्धीनां गायत्री वैष्णवीमनुः ।।
अंबुपूरणमंत्रः प्रणवो मंत्र इत्युक्त स्सर्वत्रांबु प्रपूरणे । आधारपात्रे देवस्य पुरतोवा त्मनोऽथ वा ।।
पात्र स्थापनम्
मध्य दक्षिण वामेषु पाद्यार्थ्याचमनानि वै । विन्यस्य चांबुनाऽपूर्य प्रणवेन स्पृशेत् पृथक् ।।



II

एला लवंग कर्पूर केसरी कुंकुमान्यपि । चांपेय मुकुळं चापि तक्कोलं चन्दनं न्यसेत् ।।
दाहन प्लावनम् द्वादशारं महच्चक्रं हस्तमध्येऽथ दक्षिणे । तस्य मध्ये स्मरेत् सूर्यं हकारो मंत्र उच्यते ।। दीप्तैः तद्रश्मिभि दग्धं पूजाद्रव्यं स्मरेदपि । दाहनाह्वय मुद्रां च दर्शयेत् कमलासन! ।। वामे करतले ध्यायेत् पंकजं षोडश च्छदम् । श्वेतं तदंतरे चंद्रं कलाषोडश मंडितम् ।। ध्यायेत् वमिति मन्त्रैश्च पीयूषैः तत् विनिर्गतैः । अंशुभिः प्लावितं ध्यात्वा दृश्याऽऽप्वावन मुद्रिकाम् ।। स्वी सुरभ्यै नम इति तस्यामुद्रां प्रदर्शयेत् ।





उभयो हस्तयो देवं ध्यात्वा नारायणं हरिम् । ध्यात्वा द्रव्याणि संस्पृश्य हस्ताभ्यां तानि पद्मज! ।।
पात्राणि विष्णुगायत्र्या हस्ताभ्या मभिमंत्र्य च । याग योग्यानि सर्वाणि चिंतयित्वा ततः परम् ।।
अादि कल्पनम् दुग्धपूर्णानि पात्राणि स्मृत्वार्ष्यादि प्रकल्पनम् ।। अर्घ्यं पाद्यं तथाऽचामं कल्पयाम्यंत मुच्चरेत् । प्रणवादि स्मरन् मंत्रं संस्पृशेत पृथक् पृथक् ।।


पात्रान्तरे गृहीत्यायँ उदकं विन्यसेत् पृथक् । अादि त्रिषु पात्रेषु देवताऽवाहनं चरेत्।।



 श्रियमध्ये पित्रून् पाद्ये वागीशं च रमे तथा । च
आवाह्याभ्यर्च्य चाधार स्थापितं पात्र माहरेत् ।।
संस्थाप्य वामे हस्ते तत् कूच तदुपरि न्यसेत् । आभ्रूमध्यं समुद्धृत्य सप्तकृत्वोपि मन्त्रयेत् ।। मूलेन तज्जलं किंचित् किंचित् पात्रेषु विन्यसेत् । तत् शेषेणास्त्रमंत्रेण द्रव्याण्यात्मान मब्जज! ।। कूर्चेन प्रोक्षयेत् पश्चात् अच्युतार्चन मारभेत् ।
योगपीठ प्रकल्पनम् अभिन्ने सहजे विष्णोः पीठे पीठार्चनम्मतम् ।। आधारशक्तिं कूर्माख्यं कालाग्निं तदनंतरम् । अनंतं च ततो भूमिं पीठाधोर्चन मिष्यते ।। अनंत स्तदुपर्यास्ते भूमिरास्ते तदुच्चकैः । आग्नेयादिषु कोणेषु धर्मं ज्ञानं ततः परम् ।। वैराग्य मैश्वर्यमथ समभ्यर्च्य दिशास्वपि । क्रमेणाधर्म मज्ञान मवैराग्यं ततोऽर्चयेत् ।। अनैश्वर्यं च तन्मन्त्रैः प्रणवादि नमोन्तकैः । चतुर्हस्ता स्सिंहवक्त्रा रचिताञ्जलि संपुटाः ।। जघन्याभ्यां च हस्ताभ्यां दधाना योगपीठिकाम् । कल्पिता: पादरूपेण चाष्टौ धर्मादयो विधे! ।।
मध्ये सदाशिवोऽभ्यर्च्यः पादरूपेण कल्पितः । ऋग्वेदं च यजुर्वेदं सामवेद मथर्वणम् ।।











      अभ्यर्चयेत् पीठदेशे दिक्षु चैतान् चतुर्मुख! । ईशरूपा इमे सर्वे पीठदेशं समाश्रिताः ।। वैकारिका द्यहंकारान् अर्चयेत् तदुपर्यपि । गुणत्रयार्चनं पश्चात् कुर्वीत तदनंतरम् ।। पंचभूतार्चनं कुर्यात् पीठोपरि चतुर्मुख! । पंचभूतानि सर्वाणि देवदेवस्य तूलिका ।। अथास्तरण रूपाय जीवायाभ्यर्चनं चरेत् । अग्नि सोम सहस्रांशु मंडल्या न्यर्चयेत् ततः ।।
तदूर्ध्वं द्वादशदळं कर्णिका केसरान्वितम् । अव्यक्त कमलं श्वेतं अर्चयेत् तदनंतरम् ।। भद्रासनं समभ्यर्च्य त्रिमूर्त्यर्चन माचरेत् । ब्रह्माणं च हरिं शंभुं अर्चये द्देव दक्षिणे ।। सनत्कुमारं सनकं सनंद च तदुत्तरे । दुर्गा विघ्नेश्वरं चाथ नारदं पश्चिमेऽर्चयेत् ।। वायव्ये देवदेवस्य गुरूणा मर्चन म्मतम् ।



अर्चनमन्त्राः तत्तन्नाम चतुर्थ्यन्तं प्रणवादि नमोंतकम् ।। उद्धृत्य तेन मन्त्रेण सर्वेषा मर्चन विधे! । गंधैः पुष्पैश्च धूपैश्च दीपै रेषां समर्चनम् ।।

धर्माद्यावाहनम् प्रतिष्ठा रहिते स्थाने धर्मा द्यावाह्य पूजयेत् । पूजिते पूर्व मावाह्य पूजने सन्तते सति ।।





भगवदावाहनम् पुन रावाहनं नैव केवलार्चन मिष्यते । याव दुद्वासनं विष्णो: तावन्नावाहनं मतम् ।।

प्रतिष्ठितस्य बिंबस्य पुन वाहनं मतम् । बिंबान्तरं चे दत्रास्ति ध्रुवाख्यं कमलासन! ।। जंगमाराधने तत्र पूजामावाह्य कारयेत् । जंगमेषु च बिंबेषु ध्रुवादावाहनं मतम् ।। नैकबेर विधाने तत् तत्र नावाहनं भवेत् । कुंभेऽग्नौ स्थंडिले कूर्चे यत्र कुत्रापि चान्यतः ।। आवाह्य पूजनं कुर्यात् उद्वासन्तु क्रियावधौ । सालग्राम शिलायां नावाहोद्वासन मुच्यते ।। योगपीठं प्रकल्प्यैव देवताऽवाहनं चरेत् । अस्ति चेत् जंगमं बिंबं नास्तिचेत् ध्रुवबिम्बकम् ।। हृदंबुजात् देवदेवं आवाह्यार्चन मिष्यते । पुनरुद्वासनं नैव कारये न्मानसे ततः ।। समीपं ध्रुवबिंबस्य गत्वालोक्य तदाननम् ।


साम्मुरव्यादिः स्वामिन् ! अभिमुखो भूया इति संप्रार्थयं स्ततः।। दर्शयित्वा च तन्मुद्रां स्वागतं चेति तं वदेत् । दर्शयन्नपि तन्मुद्रां प्रार्थना मुद्रया ततः ।।
प्रार्धयेत स्थितिं तत्र सर्वदा कमलासन! ।







 आराधन मंत्रा साम्मुख्यादिषु सर्वेषु मूलमंत्रो महामनुः ।।
 पण
द्वादशाक्षरविद्या वा मूर्तिमंत्रोऽथवा भवेत् । सर्वत्रैवोपचारेषु मंत्र वत्र्मेष पद्मज! ।।
आसनंतु सपर्याख्यं दत्वा तदनु पद्मज! ।
न्यासविधिः मंत्राक्षराणां विन्यासं देवांगेषु समाचरेत्।।
 सृष्टि स्थिसति र्लयश्चेति न्यासश्च त्रिविधो भवेत्।
स्थिते देवे स्थितिन्यास आसिने सृष्टि संज्ञकः।। शयने संहतिन्यासः संहारः शयनं यदि। विश्वरूपे स्थितिन्यासः यानारूढे त्रयं भवेत्।।
भोगे योगे च शयने स्थितिन्यासः प्रचक्षते । एवं बिम्बानुगुण्येन मंत्रन्यासं विधाय च।।
क्रुद्धोल्कादि महामन्त्रैः अङ्गन्यासं समाचरेत्। बिम्बन्यस्तेन मन्त्रेण तबिम्बं सम्यगर्चयेत्।।
अङ्गन्यासात् परं कुर्याद् व्यापक न्यास मुत्तमम्। चक्र शङ्खाख्य मन्त्राभ्यां ते द्वे मुद्रे प्रद्शयेत्।।
देवीनां पद्ममुद्रा मप्यन्येषा मंजलिर्भवेत्। पुष्पांजलिं विकीर्याथ गाथा मेना मुदीरयेत् ।।
विभो! सकललोकेश। विष्णो। जिष्णो। प्रभो! हरे! । [! त्वां भक्त्या पूजयाम्यद्य भोगै रादिभिः क्रमात्।।


 आराधन मंत्रः साम्मुख्यादिषु सर्वेषु मूलमंत्रो महामनुः ।।

द्वादशाक्षरविद्या वा मूर्तिमंत्रोऽथवा भवेत् । सर्वत्रैवोपचारेषु मंत्र वत्र्मेष पद्मज! ।।
आसनंतु सपर्याख्यं दत्वा तदनु पद्मज! ।
न्यासविधिः मंत्राक्षराणां विन्यासं देवांगेषु समाचरेत्।।
 सृष्टि स्थिसति र्लयश्चेति न्यासश्च त्रिविधो भवेत्।
स्थिते देवे स्थितिन्यास आसिने सृष्टि संज्ञकः।। शयने संहतिन्यासः संहारः शयनं यदि। विश्वरूपे स्थितिन्यास: यानारूढे त्रयं भवेत्।।
भोगे योगे च शयने स्थितिन्यासः प्रचक्षते । एवं बिम्बानुगुण्येन मंत्रन्यासं विधाय च।।
क्रुद्धोल्कादि महामन्त्रैः अङ्गन्यासं समाचरेत्। बिम्बन्यस्तेन मन्त्रेण तबिम्बं सम्यगर्चयेत्।।
अङ्गन्यासात् परं कुर्याद् व्यापक न्यास मुत्तमम्। चक्र शङ्खाख्य मन्त्राभ्यां ते द्वे मुद्रे प्रद्शयेत्।।
देवीनां पद्ममुद्रा मप्यन्येषा मंजलिर्भवेत्। पुष्पांजलिं विकीर्याथ गाथा मेना मुदीरयेत् ।।
विभो! सकललोकेश। विष्णो। जिष्णो। प्रभो। हरे! । T! त्वां भक्त्या पूजयाम्यद्य भोगै रादिभिः क्रमात्।।




दिव्येनार्योपचारेण यथाशक्ति यथाविधि । अर्चयिष्यामि समये भगवन्तं जनार्दनम्।।
अादिदानम् इति विज्ञाप्य देवेशं अर्ध्यात पात्रांतरेण च। गृहीत्वांबु सकृद्देव शिरस्यर्घ्यं समर्पयेत्।। कूर्चेन प्रोक्षणं कुर्यात् तच्छेषं तु प्रतिग्रहे। पात्रे विन्यस्य च ततः पाद्यांबु ग्रहणं ततः।। प्रोक्षणं पादयो विष्णोः तत् शेषं पूर्ववत् क्षिपेत्। तच्छेषेण्यात्म शिरसि प्रोक्षयेत् श्रद्धयासह।। एवं द्विः पाद्यदानं स्यात् तोय माचमनीयतः। गृहीत्वा देववदने दद्यात् आचमन त्रयम्।। न तत्र कूर्चविन्यास आचान्तं तं स्मरेत् ततः।




मधुपर्कः फलान्येलाफलं सर्पिः शर्करा च मधून्यपि।। पंचाना मपि संयोगो मधुपर्क उदीरितः। एकबेर विधानेतु नैवावाहन मिष्यते ।।
.


बहुबेरेषु सर्वेषु मूला दावाहनं मतम् ।
आवाहनं जङ्गमेषु आसाद्य जंगमं बिम्बं योगपीठार्चनादिकम् ।। गुर्वर्चनान्तं कृत्वाऽथ अर्ध्यात् पात्रांतरे जलम्। गृहीत्वा मूलबिम्बस्य नासांतं तत्समुद्धरेत् ।।



N
  मूलबेरस्य हृदयद्वारा दक्षिणनासया । निर्गतां भगवच्छक्तिं ध्याये त्पात्रान्तरे जले ।।   सर्वत्रावाहने काले सकूर्चः कुम्भ उच्यते । दीपात् दीपवदाकृष्य ध्रुवात् बिम्बात्ततः परम् ।। कूर्चेण चलबिम्बस्य मूर्ध्नि प्रोक्षण माचरेत् । द्वारेण ब्रह्मरंध्रस्य प्रविष्टां बिंबहृत्पदे ।।  तच्छक्तिं भावयेत् धीमान् प्रणवेन ततः परम् ।
ब्रह्मरंधं विधायाथ साम्मुख्य स्वागतादिकम् ।। आचरे न्मधुपर्कातं यागांतं प्रार्थनामता । दासोऽहं ते जगन्नाथ! सपुत्रादि परिग्रहः ।। प्रेष्यं प्रशाधि कर्तव्ये मान्नियुक्ष्व हिते सदा ।

परिवार कल्पनम् इति विज्ञाप्य देवेशं परिवारान् प्रकल्पयेत् ।। एकबेर विधाने तु सुरसिद्धावतारिते । कल्पनं परिवाराणां न कुर्वीत चतुर्मुख! ।। अन्यत्र बहुबेरेतु परिवारार्चनं मतम् । योगासनाब्जपत्रेषु प्रागादि द्वादशस्वपि ।। श्रीवत्सं वनमालां च योगमायां च वैष्णवीम् । विमलां च तथा सृष्टिं तत्तदुत्कर्षणी मपि ।।





प्रज्ञां सत्यां तथैशानीं अनुकंपां पितामहीम् । आवाह्य तासां परितः तधाचामर धारिणीः ।।


 किन व्याप्ति कान्तिं तत स्तृप्तिं श्रद्धां विद्यां जयां क्षमाम् । शान्ति मष्ट समावाह्य प्रथमावरणे ऽर्चयेत् ।। वजीत्यष्टौ समावाह्य यजे दायुध धारिणः ।
 ततो द्वितीयावरणे शखि चर्यादि पूजनम् । शङ्खी चक्री गदी पद्मी मुसली खड्गि शाङ्गिणौ ।।
दिगीशाः इन्द्राद्याशासु सर्वासु दिगीशा नर्चयेत् ततः ।। इन्द्रो वह्निः परेतेश: नैऋतो वरुणोऽनिलः । कुबेर श्शंभु रित्येते दिगीशा: कमलासन! ।।
पादुकाया मनन्तं च सेनेशं शिवदिक् स्थितम् । अग्रे देवस्य पक्षीन्द्रं गन्धपुष्पादिभि र्यजेत् ।।
स्नानासनम् स्नानार्थ मासनं दद्यात् देवाय चतुरानन! । आसनं गंतुरीशस्य पादयोः पादुकां न्यसेत्।। सगृह्य देवं हस्ताभ्या मासने विनिवेशयेत् । अादि दानं कुर्वीत यथापूर्व मुदीरितम् ।।

अर्घ्यं पाद्यं तथाचामं दन्तकाष्ठं ततः परम्। काष्ठेन देववदने सव्यादारभ्य दक्षिणम् ।।
शोधनार्धं तु दन्तानां स्पर्शयित्वा ततः परम् । जिह्वानिर्लेखनं दद्यात् दन्तकाष्ठांतरेण च ।।







.



गण्डूषं च ततो दद्यात् आचामं तदनंतरम् । तैलाभ्यंगं ततो दद्यात् शुद्धमामलंकांबु च ।।

तैल व्यपोहनार्थं स्यात् धात्री चूर्णाभिषेचनम् । शुद्धोदके नाभिषेकं अभिषेकं फलाम्बुभिः ।।

पंचामृतम् पंचामृताभिषेकं तु कारयेत् तदनंतरम् । पयोदधि घृतं ब्रह्मन् ! माक्षिकं मधुशर्कराः ।। एतेषान्तु समाहारात् पंचामृत मुदीरितम् । एवं मामभिषिच्याथ नित्यस्नपन माचरेत् ।।


नित्यस्नपनम् तत्प्रकार मिहाख्यास्ये शृणुष्व कमलासन! । देवाग्रे वेदिकामध्ये धान्यपीठे निवेशितम् ।। गंधद्रव्यैरपां पूर्णं तंतुपल्लव भूषितम् । स्नपनोक्त विधानेन संस्कृतं कूर्चसंयुतम् ।। आवाह्याभ्यर्चितं सम्यक् मूलमन्त्राभिमन्त्रितम् । पुंसूक्ते सन्तते ब्रह्मन्! तमादायाभिषेचयेत् ।। निवेद्य धूपदीपाात् उपचार पुरस्सरम् । शुद्धोदकेन देवं तं सावित्र्या परिषेचयेत् ।। तत स्सहस्रधाराभिः अभिषिच्य चतुर्मुख! । सहस्रधारास्नानाम्बु ये पिबन्ति द्विजादयः ।




तेषां अंतर्गतं पापं विनश्यति न संशयः । प्रति द्रव्याभिषेकं तु शुद्धो देवाभिषेचयेत् ।।





तत श्शुद्धेन वस्त्रेण देह सम्मार्जनं भवेत् । आर्द्रवस्त्रं परित्यज्य धौतं वस्त्रं समर्पयेत् ।।

प्रणवेन ब्रह्मसूत्रं दद्या दाचमनं ततः । अस्त्रमंत्रेण वटकं प्रोक्ष्य तस्मै निवेदयेत् ।।  वटक विधि:   एकभागं गंधवस्तु कटुकन्तु द्विभागतः । वटकेश स्तद्विभागी सर्वाण्येकत्र चूर्णयेत् ।। भर्जयित्वाथ संचूर्ण्य समशर्करया सह । मधुसर्पिश्च संयोज्य देवाय विनिवेदयेत् ।। एलालवंगे जाती द्वे तथाऽवालमरीचकम् । पञ्चगंधाख्य वस्तूनि कटुकानि तत श्शृणु ।। मरीचिः पिप्पली शुंठी कलंजं जीरकं तथा। पंचैतानि वटेशानि ताळीशः कमलासन! ।।
अलङ्कारासनम् तत आचमनं दद्या दलंकारासनं परम् । पूर्ववत् पादुके दत्वा प्रापयेच्च तदासने ।। भूषणानि च सर्वाणि तिलकं चांजनं ततः ।
अर्घ्य पाद्यं तथाचामं दत्वा धूपोत्थ धूमतः । केशान् विशोषये त्पश्चात् गंधं पुष्पं समर्पयेत् ।।

धूपदीपसमर्पणम् दर्शनं दर्पणस्यापि धूपस्याघ्रापणन्ततः ।।




दीपस्य दर्शनं पश्चात् धूपे वहिन समर्चयेत् । दर्शये द्पमुद्रां च दीपपात्रे ऽर्कमर्चयेत् ।।
दीपमुद्रां प्रदाथ दर्शयेत् देवनेत्रयोः ।
   मात्रादानम् मात्रादानं ततो दद्यात् तत् प्रकार इहोच्यते ।। सौवर्णादिषु पात्रेषु यद्वा वेत्रलता कृते । तंडुलं च ततो वस्त्रं तदूर्ध्वं विन्यसे त्तिलान् ।। तिलेषु विलिखे त्पद्म विश्वमंत्रेण पद्मज! । कर्णिका केसरयुतं चतुर्दळ समन्वितम् ।। हेमं फलं च मध्वाज्ये प्रतिपर्णं पृथक् पृथक् । सचूर्णपूगं तांबूलं विन्यसेत् कर्णिकातले ।।
पात्रमुद्धृत्य हस्ताभ्यां दीप्यस्वेत्यपि दर्शयेत् । देशिकाय स्वयं दद्यात् गोविंदः प्रीयता मिति ।।
घटदीपः तिरस्कृतिं व्यपोह्याथ घटदीपार्चनं चरेत् । अर्चना विश्वमन्त्रेण घटदीपस्य पद्मज! ।। त्रि: परिभ्रामयेत् देवं गुणमन्त्रै स्त्रिधा स्वयम् । भोज्यासनम् भोज्यासनं ततो दद्यात् प्रापयेत् तत्र पूर्ववत् ।। पाद्य मर्थ्य तथाचामं मधुपर्कं निवेदयेत् । तांबूलं च ततो दत्वा प्रणवेन ततः परम् ।।

 पण सिद्धं भोज्यं तथा भक्ष्यं लेह्यं चोष्यं रसान्यपि । पायसं च फलादीनि प्रोक्षये दस्त्रमन्त्रतः ।।
वर्मणा परिषिच्याथ प्रणवे नार्हणांबु च । दत्वाथ भोज्य वस्तूनां दाहन प्लापनं चरेत् ।। दर्शयेत् सौरभी मुद्रां ततो दद्यात् तदहणम् । वामजानुं समुन्नम्य स्पृष्ट्वा भूमिं तदन्यतः ।।



एक त्रि पंच सप्ताष्ट नव वा मूलमन्त्रतः । देवस्य दक्षिणे हस्ते हवि सिं समाचरेत् ।। निवेदनेषु सर्वेषु ग्राह्यमुद्रा प्रकीर्तिता । पानकं चापि पानीयं हस्त प्रक्षाळनं ततः ।। आचामन् देवदेवाय दद्यात्तांबूल संचयम् । आरात्रि मंगळं कुर्यादन्ते देवस्य पद्मज! ।। आरात्रि मंगळं कुर्यात् देवे मन्त्रासन स्थिते । देवीना मर्चनं चैवं तत्तन्मन्त्रैर्नचान्यथा ।।



सर्वासामपि पूजानां विधिरेष न चान्यथा । मानुषे मन्दिरे चैष विधि रेवं मठेष्वपि ।। यदि विष्णोरायतने विशेषो वक्ष्यतेऽधुना ।


देवालये पादप्रक्षाळनाचामौ कारये द्गोपुराबहिः ।।
महामंडप मासाद्य कुर्यात् पुण्याहपूजनम् । तज्जलैः प्रोक्षणं कुर्यात् मंडपावरणादिषु ।।





गन्धमाल्यानि दैवानि विष्वक्सेनाय दापयेत् । विष्वक्सेन धृतं सर्वं देशिको धारये त्स्वयम् ।।

मूलबेर स्थितां शक्तिं कर्मार्चायां समाह्वयेत् ।
षडर्चा कर्मार्चा चोत्सवार्चा च बल्यर्चा च तथैव च ।।

यागार्चा तीर्थयात्रार्चा शयनाचेति षटक्रमात् । आवाहनं क्रमा देषां पूर्वात् पूर्वात् परेऽपरे ।। देवीभ्यां वा विना वापि देवार्चन मुदीर्यते । मूलदेवगतां शक्ति मौत्सव्या मर्चये द्गुरुः ।। प्रवर्तिते वेदघोषे कांडवस्त्रे व्यपोहिते


भक्तेभ्यो घटदीप दर्शनम् सेवार्थं वैष्णवादीनां घटदीपार्चनं चरेत्।। घटे दीपं समुद्दीप्य देवदास्यो महानसात् । आधारपात्रे देवस्य स्थापयेयुः पुरो भुवि ।। पूर्ववत्त्रिः परिभ्राम्य निक्षेपे न्मंडपाबहिः ।


घटदीपदर्शन फलम् घटदीपन्तु यः पश्ये देवस्य पुरतस्स्थितः ।। सप्तजन्मार्जितं पापं तत् क्षणादेव नश्यति ।

परिवार देवाराधनम् देवार्चने समाप्तेऽथ देवीना मर्चनं मतम् ।।

आलयाश्रितदेवानां अर्चनं तदनन्तरम् । पुंदेवार्चनतः पश्चात् स्त्रीदेवार्चन मिष्यते ।।

तृतीयोऽध्य      O पर्याप्ते पूजने तेषां द्वारपालान् समर्चयेत् । अनन्त सेनेश खग पूजनं तदनन्तरम् ।। भक्त बिंबार्चनं कुर्यात् विहगेन्द्रार्चना त्परम् । बलिदानम् तदन्ते बलिदानं स्यात् चंडादीनां यथाक्रमम् ।। पार्षदेभ्यो बलिं दद्यात् बलिपीठे चतुर्मुख! । बल्यर्चा सहितं कुर्यात् बलिदानं दिनेदिने ।। अंतेस्यात् उत्सवं विष्णो: सेवायै सर्वदेहिनाम् । मन्त्रासनम् पुन मंत्रासने देवं निवेश्य कमलासन! ।। अादि मधुपर्कान्तं कृत्वा कांडपटं ततः । व्यपोह्य देवं नीराज्य प्राशयेत् पाद्यमम्बु तत् ।। प्राशनं विष्णुपाद्यस्य त्रिः खलूक्तं चतुर्मुख! । आद्यन्तयोः प्रोक्षणं स्यात् गंध पुष्पाणि धारयेत् ।। पादुका शिरसा धार्या बाह्वो रुरसि वा विधे! । अश्नीयात् पादतुलसी कर्णयो रुभयो रपि ।। धार्या सा वासुदेवान्नं पावनं सर्वदेहिनाम् ।
विष्णुपादोदके नैन पितृश्राद्धं समाचरेत्।।
विष्णोनिवेदिताऽन्नेन श्राद्धकर्माणि कारयेत् । भुंजीत विष्णु नैवेद्यं देवीभ्योऽपि निवेदितम् ।।


  चंडादि परिवाराणां यदन्नं च निवेदितम् । तन्न/जीत मनुजः जलेऽग्नौ वा विनिक्षिपेत्।।    आद्रियेत् देवदेवाय यद्यत्तस्मै निवेदितम् । तेनैव स्वगृहे विष्णुं तोषये दविशंकित: ।। विष्णु प्रसादान् सर्वेभ्यो यथायोग्यं विचक्षणः । दत्वा काण्डपटेनैव तिरोधाय ततः परम् ।। यथाशक्ति जपं कुर्यात् येन विष्णु स्समर्चितः । आवाहन क्रमेणैव पुनरुद्वासनं मतम् ।। अदर्शयन् पृष्ठदेशं निर्गच्छेत् यागमंदिरात् ।
विधाय तत् कवाटाभ्यां द्विराचम्य बहिर्गतः ।।
अनुयागविधिः इज्यां समर्प्य हरये अनुयागं ततश्चरेत् । गृहस्थेभ्यो यतिर्गृह्णन् शिक्येभिक्षां कुटिं व्रजेत् ।। तत्र देवेश मभ्यर्च्य निवेद्यान्नं ततः परम् । बलिं दत्वान्न मश्नीयात् वन्यवृत्तीवनी यदि ।। पक्त्वावन्यं समभ्यर्च्य देवेशं विनिवेद्य च । वैश्वदेवादिकं सर्वं समाप्य कमलासन! ।।




भिक्षुका नतिथीन् वृद्धान् आराध्य तदनंतरम् । ततो भुंजीत विधिवत् गृहस्थं परमेश्वरम् ।।
आराध्य वैश्वदेवं च समाप्य शृणु पद्मज ! । यतीनां भिक्षुकाणां च भिक्षां दत्वाऽतिथीनपि ।।




भोजनविधिः बालान् वृद्धा नातुरांश्च भोजयित्वा शिशूनपि । इष्टैः समेतो भुंजीत नैकभक्तिः प्रशस्यते ।।

पादौ पाणी विशोध्याथ द्विराचम्य परं
शृणु प्राक् पश्चा द्वदनो नोचेत् दक्षिणाभिमुख स्स्वयम् ।।

शोधिते भुक्तिसदने कुक्कुटासन संस्थितः । चतुरश्रं समालिप्ते गोमयेन महीतले ।। विन्यसेत् भोजनं पात्रं दक्षिणे तीर्थ भाजनम् । भुक्तिपात्रे पानपात्रं परिवेषण माचरेत् ।। अन्नं शाकं ततो भक्ष्यं रस लेह्ये च पायसम् । मध्वाज्य पेय वस्तूनि सूपं च परिवेषयेत्।। पवित्र वलयं धृत्वा मूलेन मनुना जलम् । अभिमंत्र्य ततः प्रोक्ष्य वाय्वग्नि वरुणाक्षरैः ।।

शोषयित्वा ततो दग्ध्वा प्लावयित्वा ऽमृतेन च । वैष्णव्याचापि गायत्र्या तदन्न मभिमंत्र्य च ।।

हृत् पुण्डरीक विलसत् ब्रह्मणे विनिवेदयेत् । तर्जन्यंगुष्ठ मध्याभिः वामहस्तस्य पद्मज! ।। "भुक्तिपात्रं स्पृशन् सम्यक् परिषेचन माचरेत् । परिषेचन वेळायां नान्नं हस्तेन लङ्घयेत् ।।


शिष्टैः नाद्रियते







रण व्याहत्या परिषिच्याथ स्वस्व गृह्योक्त वर्त्मना । नोचे दुर्माख्य मंत्रेण परिषिच्य ततः परम् ।। परिषेचन हस्तं तत् शोधयेत् शुद्धवारिणा । देवपाधोदके नैव पूर्वापोशन मुच्यते ।। प्राणादि पंचप्राणेभ्यो हवनं हृदयेऽनले । कुर्वीत पंचरात्रज्ञः आहुति ासमुद्रया ।। महती ग्रासमुद्रैव भोजनेषु प्रकीर्तिता । तत स्सूपादिभि स्सार्थं भुंजीत चतुरानन! ।। आभोजनं वामहस्तं न त्यजेत् वैष्णवोत्तमः । अन्यानि मौनी भुंजीत पानपात्रेण पायसम् ।। पीत्वा पाद्योदकेनैव पुनरापोशनं चरेत् । तत उत्थाय निर्गत्य हस्त प्रक्षाळनं चरेत् ।। शोधयित्वा मुखं सम्यक् गंडूषान् द्वादशाचरेत् । शुद्धसद्मनि चेत् ब्रह्मन्! गंडूषान् पूर्व माचरेत् ।। ततो मुखं च हस्तौ च क्षाळयेत् चतुरानन! । ततः पादौ च संशोध्य कुर्या दाचमन द्वयम् ।।




द्वादशाक्षरविद्यां च गायत्रीं वैष्णवी मपि । यथाशक्ति स्वयं जप्त्वा प्रणम्य परमेश्वरम् ।। च




वैष्णव्या चैव गायत्र्या सूर्यायायँ सकृच्चरेत् । सकृदाचम्य शुचिनिदेशे मूलमनुं तथा ।।



 दत्वा द्विजेभ्य स्तांबूलीं स्वयं कुर्याच्च चर्वणम्।
इज्या विधिरयं ब्रह्मन् ! इतः स्वाध्याय उच्यते ।।  स्वाध्यायः  उपदेश क्षमान प्राप्य प्रणम्य विधिपूर्वकम् । अभ्यसेत् वेदवेदांगान् पुराण श्रवणं चरेत् ।। स्वय मध्यापयेत् वेदान् पुराण पठनं चरेत् । अन्यानि चापि शास्त्राणि श्रावयेत् शृणुया दपि ।। गृहक्षेत्रादिकान् पश्येत् इज्योपकरणानि च । गमनं तीर्थयात्रार्थं राजकार्यं तदाचरेत् ।।   वाणिज्यादि क्रियाश्चापि ग्रन्धानां लेखनं तथा । एव मादीनि चान्यानि काले स्वाध्याय संज्ञके ।।  योगः
ततो योगविधिं वक्ष्ये ततः शृणुष्व यथातथम् । सायं स्नानं प्रकुर्वीत व्रती यदि चतुर्मुख! ।। आदित्येऽस्तमिते चार्धं अर्घ्यदानत्रयं चरेत् ।
प्रदोषे जपसंकोचः प्रदोषे जपसंकोचः कथ्यते कमलासन! ।।
त्रयोदश्यां तु संध्यायां जपस्स्यात् दश संख्यया । अन्येषुचेत् प्रदोषेषु अष्टाविंशति संख्यया ।।
गायत्रीन्तु जपेद्धीमान् ! नान्यमन्त्रजपः स्मृतः । प्रदोषेषु यजे देवं नरकेसरिणं विभुम् ।।






 उपस्थाय ततो ब्रह्मन् ! भोजनान्तं समाचरेत् । सन्ध्योपस्थान मारभ्य देवमन्दिर दर्शनम् ।। स्वगृहे देवतार्चा च भगन्नाम कीर्तनम् । एतानि कृत्वा भुंजीत रात्रौ कमलसंभव! ।।


अनुयागोक्त विधिना कारयेत् रात्रिभोजनम् । पादौ प्रक्षाळ्य पाणी च कृताचामः प्रसन्नधीः ।। विविक्तं देश मासाद्य ब्रुस्यां वा मृगचर्मणि । पवित्रं करयो धृत्वा प्राणायामं समाचरेत् ।। संहत्य सर्वतत्त्वानि अनतिक्रम्य तं विधिम् । परमात्मनि युंजीत प्रतिरात्रं महानिशि ।।



अज्ञात योग मार्गश्चेत् शयित श्शयने ततः । उत्थायाथ महानिश्यां पादपाणी विशोध्य च ।।

पवित्रपाणि राचान्तः शुचिदेशं समाश्रितः । आसीन आसनेशुक्ले मन्त्रयोगं समाचरेत् ।। भगवन्तं हृदि ध्यायेत् यावत् ब्रह्ममुहूर्तकम् ।

शयनविधिः शयनस्य विधिं वक्ष्ये पादपाणी विशोध्य च ।।
आचम्य शयनं प्राप्य स्वपेत शयने सुखम् । त्यजेत योषित स्संगं ऋतुकाले चतुर्मुख! ।।



  पण आसंगमेक शयनं परसंगात्पृथक् पृथक् । ऋतुस्नानं दिनात् पश्चाता आद्वादशदिनं विधे! ।।
उपवीत्येव संगच्छन् निवीतं परतो यदि । रतिकाले मुखं शुद्धं योषितां कमलासन! ।। अष्ट म्येकादशी पर्व प्रतिपत् कल्यमा तिथौ। आर्द्राग्नि भरणी ज्येष्ठा व्यतीपाते च वैधृतौ ।।
संक्रान्तौ श्राद्धदिवसे मंद मंगळवारयोः । उत्सवे देवदेवस्य ग्रहणे चंद्रसूर्ययोः ।।
अन्यत्र पुण्यकालेषु व्रतेषु सहयोषिता । संगमं नैव कुर्वीत प्रवासा दागतं विना ।।
योषितां पंचकालविभागः पंचकालविधिं वक्ष्ये योषिता मपि पद्मज! । प्रात स्स्नात्वा विधानेन शिखावर्ज सुमङ्गली ।। न्यासवर्जतयाचम्य वस्त्रमा परित्यजेत् । धौतवस्त्रेण संवीता फाल इंदु कलासमम् ।। सर्वत्रेन्दु कलातुल्यं धारयेत् पुंड्रमुत्तमम् । हरिद्रारेखिता म्मध्ये धृत्वा न्यासानिचाचरेत् ।। गुरूनत्वा ततः कुर्या दुपदेश विधानतः । जप मष्टाक्षरादीनां तत आचम्य वैष्णवान् ।।









  ग नत्वा द्विजेभ्य स्तांबूलीं दत्वा साद्यालयं हरेः । पुत्राद्यै स्सह चंडादीन् नत्वांतर् गृहमाप्नुयात् ।। तत्र नत्वा परं देवं देवी: पुष्पफलादिभिः । तोषयित्वा परिक्रम्य पुनश्च स्वगृहं व्रजेत् ।। आत्मन स्सदने देवं प्रणम्य स्तोत्रयेदपि । एतावान् प्रथमः काल उपादान मित श्श्रुणु ।।   उपादानम्
आर्जितान्यपि वस्तूनि भाजनान्यपि शोधयेत् । यथाहरे भवेत् प्रीतिः तथा पाकं समाचरेत् ।।

वस्त्राणां शोधनं कुर्यात् आतपे शोषयेदपि । उपादानस्य समयः इज्या विधिमतः शृणु ।।

इज्या इत इज्या: विधिं वक्ष्ये श्रुणुष्व यदि ते मतिः। पूजान्ते देव देवस्य पादोदक निषेवणम् ।। पादुकाधारणं तस्य गंधपुष्पा द्यलंकृतिः । तुलस्या भक्षणं चापि भुक्ति भूमि विशोधनम् ।।


कार्यस्य साधनं चापि वैश्व देवादि कर्मसु । भिक्षुभ्य अन्नदानं च स्थविराणां ततः परम् ।।
पत्युः श्वशुरयो श्चापि भक्तानां परिवेषणम् । तेषां तोयादिदानं च तालवृन्तादि सेवनम् ।।




तांबूलादि प्रदानं च सखीभि स्सह भोजनम् । तांबूली धारणान्तं स इज्याकाल उदीरितः ।।
स्वाध्यायः

पुराण श्रवणं चापि ध्यानं भगवतः पुनः । जपं चाष्टाक्षरादीनां पात्राणां शोधनं ततः ।।

स्वाध्यायकाल उदितः योगकाल स्स उच्यते ।
योगः संध्यायां मन्त्रजापश्च दीपारोपश्च मंदिरे ।।
स्वगृहे चापि देवस्य सन्निधौ परितो गृहम् । दर्शनं देवदेवीनां गुरूणां वंदनन्तथा ।।
भिक्षूणा मन्नदानं च गुरूणां परिवेषणम् । तोयतांबूल दानं च शय्याऽलंकरणं ततः ।। प्रक्षाळ्य पत्यु श्चरणौ स्व हस्त चरणावपि । आचम्य शयनं गत्वा भत्रे तांबूलपल्लवम् ।। संचूर्णपूगं दत्वाऽथ लवंगैलादिभि स्सह । स्वयं च वासनाद्रव्यैः सह तच्चर्वणं चरेत् ।।



भर्तृहस्तौ च चरणौ बाहुभ्यां परिपीडयेत् । यद्यस्ति संगमे बुद्धिस्तेन गच्छेत् सुमंगली ।।
तत स्स्व शयनं प्राप्य चिन्तयन्ती हरिं हृदा ।



   विधवाधर्मः स्वपेत, विधवा धर्मो वक्ष्यतेऽद्य श्रुणुष्व ह ।। श्रीचूर्ण तिलकं धार्यं पुंड्रमध्ये चतुर्मुख । शिरःस्नानं सदा तस्या अन्यत् सर्वं पुरोदितम् ।।  अत्रधर्मविशेषः यतीनां ब्रह्मचारीणां विधवानां चतुर्मुख! । तांबूल गंध पुष्पादि सेवनं दूषणं रतिः ।। विधवानां यतीनां च रात्रौ भुक्ति र्नशस्यते । ब्रह्मचारी यतिश्चोभौ यथालाभं हरिं यजेत् ।।
इति श्रीपांचरात्रे श्री विष्णुतिलके ब्रह्मोपदेशे वर्णाश्रम धर्म निरूपणं नाम तृतीयोऽध्याय:
